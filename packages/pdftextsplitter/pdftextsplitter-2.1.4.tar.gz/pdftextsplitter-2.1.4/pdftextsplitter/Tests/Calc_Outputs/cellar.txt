EUROPESE
COMMISSIE
Brussel, 14.7.2021
COM(2021) 559 final
2021/0223 (COD)
Voorstel voor een
VERORDENING VAN HET EUROPEES PARLEMENT EN DE RAAD
betreffende de uitrol van infrastructuur voor alternatieve brandstoffen en tot intrekking
van Richtlijn 2014/94/EU van het Europees Parlement en de Raad
(Voor de EER relevante tekst)
{SEC(2021) 560 final} - {SWD(2021) 631 final} - {SWD(2021) 632 final} -
{SWD(2021) 637 final} - {SWD(2021) 638 final}
NL
NL
TOELICHTING
1. ACHTERGROND VAN HET VOORSTEL
Dit voorstel betreft de vaststelling van een nieuwe verordening voor de uitrol van
infrastructuur voor alternatieve brandstoffen. De nieuwe verordening impliceert dat
Richtlijn 2014/94/EU1 van het Europees Parlement en de Raad betreffende de uitrol van
infrastructuur voor alternatieve brandstoffen zal worden ingetrokken.
1.1. Motivering en doel van het voorstel
Mobiliteit en vervoer zijn essentieel voor iedere Europese burger en voor onze hele
economie. Vrij verkeer van personen en goederen over de binnengrenzen van de Europese
Unie is een van de fundamentele vrijheden van de EU en haar interne markt. Mobiliteit
biedt Europese burgers en bedrijven talrijke sociaaleconomische voordelen maar heeft ook
een steeds grotere impact op het milieu, onder meer in de vorm van een toename van de
uitstoot van broeikasgassen en plaatselijke luchtverontreiniging, die de gezondheid en het
welzijn van de mens aantasten.
In december 2019 heeft de Commissie de mededeling2 over de Europese Green Deal
aangenomen. In de Europese Green Deal wordt opgeroepen de uitstoot van
broeikasgasemissies door vervoer met 90 % te verminderen. Het is de bedoeling de
economie van de EU tegen 2050 klimaatneutraal te maken en de verontreiniging tegelijk tot
nul te herleiden. In september 2020 heeft de Commissie haar voorstel voor een Europese
klimaatwet aangenomen. Daarin is bepaald dat de netto-uitstoot van broeikasgassen tegen
2030 ten minste 55 % lager moet liggen dan in 1990 en dat Europa een verantwoorde koers
moet varen om tegen 20503 klimaatneutraal te worden. In de mededeling4 een ambitieuzere
klimaatdoelstelling voor Europa voor 2030 wordt gewezen op het belang van een
holistische benadering van grootschalige en lokale infrastructuurplanning en op de behoefte
aan een passende uitrol van infrastructuur voor alternatieve brandstoffen om de transitie
naar een nagenoeg emissievrij wagenpark tegen 2050 te ondersteunen. Op 21 april 2021
bereikten de Raad en het Parlement een voorlopig politiek akkoord over de Europese
klimaatwet.
In december 2020 heeft de Commissie de mededeling5 “Strategie voor duurzame en slimme
mobiliteit” aangenomen. Die legt de basis voor de manier waarop die transformatie van het
EU-vervoerssysteem kan worden bewerkstelligd en bevat concrete mijlpalen om het
vervoerssysteem op koers te houden naar een slimme en duurzame toekomst. De
vervoerssector is nog steeds sterk afhankelijk van fossiele brandstoffen. Voor alle
vervoerswijzen is het bevorderen van het gebruik van emissievrije en emissiearme
voertuigen, vaartuigen en luchtvaartuigen en van hernieuwbare en koolstofarme
brandstoffen een prioritaire doelstelling om de hele vervoerssector duurzamer te maken.
Het toenemende aanbod en gebruik van hernieuwbare en koolstofarme brandstoffen moet
hand in hand gaan met de uitrol van een billijk geografisch gespreid omvattend netwerk van
laad- en tankinfrastructuur om grootschalig gebruik van emissiearme en emissievrije
voertuigen in alle vervoerswijzen mogelijk te maken. Met name op de markten voor
personenauto’s zullen consumenten pas op grote schaal voor emissievrije voertuigen kiezen
als zij er zeker van zijn dat zij hun voertuig overal in de EU en kunnen bijladen of tanken
1 PB L 307 van 28.10.2014, blz. 1.
2 COM(2019) 640 final.
3 COM(2020) 563 final.
4 COM(2020) 562 final.
5 COM(2020) 789 final.
NL 1 NL
en als dat even gemakkelijk wordt als voor voertuigen op conventionele brandstoffen. Het
is belangrijk dat geen enkele regio of gebied van de Unie achterblijft en dat regionale
verschillen in de uitrol van infrastructuur voor alternatieve brandstoffen adequaat worden
aangepakt bij de opstelling en uitvoering van nationale beleidskaders.
Richtlijn 2014/94/EU betreffende de uitrol van infrastructuur voor alternatieve brandstoffen
(“de richtlijn”) voorziet in een kader met gemeenschappelijke maatregelen voor de uitrol
van dergelijke infrastructuur in de EU. De lidstaten moeten nationale beleidskaders
ontwikkelen om markten voor alternatieve brandstoffen te creëren en ervoor zorgen dat er
voldoende openbaar toegankelijke laad- en tankpunten komen, met name om het vrije
grensoverschrijdende verkeer van dergelijke voertuigen en vaartuigen op het TEN-T-
netwerk mogelijk te maken. In haar recente verslag over de toepassing van Richtlijn
2014/94/EU betreffende de uitrol van infrastructuur voor alternatieve brandstoffen
constateert de Commissie dat enige vooruitgang is geboekt bij de uitvoering6 van de
richtlijn. De tekortkomingen van het huidige beleidskader zijn echter ook duidelijk
zichtbaar: aangezien er voor de lidstaten geen gedetailleerde en bindende methode bestaat
om streefcijfers te berekenen en maatregelen vast te stellen, loopt het ambitieniveau bij de
vaststelling van streefcijfers en de ondersteuning van het bestaande beleid sterk uiteen. In
het verslag wordt echter geconcludeerd dat er nog geen sprake is van een uitgebreid en
volledig infrastructuurnetwerk voor alternatieve brandstoffen in de Unie als geheel. Evenzo
heeft de Europese Rekenkamer in haar speciaal verslag over laadinfrastructuur opgemerkt
dat er grote belemmeringen blijven bestaan voor het reizen in de EU met elektrische
voertuigen en dat de uitrol van oplaadinfrastructuur in de Unie moet worden versneld7.
De Commissie heeft een ex-postevaluatie van deze richtlijn8 uitgevoerd. Daaruit is
gebleken dat de richtlijn niet het adequate instrument is om de verhoogde klimaatambitie
voor 2030 te verwezenlijken. Een van de belangrijkste problemen is dat de
infrastructuurplanning van de lidstaten doorgaans onvoldoende ambitieus, consistent en
coherent is, waardoor de infrastructuur ontoereikend blijft of ongelijk is gespreid. Er zijn
nog steeds problemen met de interoperabiliteit van de fysieke aansluitingen, terwijl er
nieuwe problemen op het gebied van communicatienormen zijn ontstaan, onder meer
inzake de uitwisseling van gegevens tussen de verschillende actoren in het ecosysteem voor
elektromobiliteit. Ten slotte ontbreekt het aan transparante consumenteninformatie en
gemeenschappelijke betalingssystemen, wat de acceptatie door gebruikers beperkt. Zonder
verdere EU-maatregelen zal dit gebrek aan interoperabele, gemakkelijk te gebruiken
oplaad- en tankinfrastructuur wellicht een belemmering worden voor de noodzakelijke
marktgroei van emissiearme en emissievrije voertuigen, vaartuigen en — in de toekomst —
luchtvaartuigen.
Dit voorstel maakt deel uit van het algemeen pakket gerelateerde beleidsinitiatieven in het
kader van het “Fit for 55”-pakket. Deze beleidsinitiatieven stemmen overeen met de
maatregelen die in alle sectoren van de economie nodig zijn in aanvulling op de nationale
inspanningen om de verhoogde klimaatambitie voor 2030 te verwezenlijken, zoals
beschreven in het werkprogramma 20219 van de Commissie.
Met dit initiatief wil de Commissie de beschikbaarheid en bruikbaarheid van een fijnmazig
en omvattend netwerk van infrastructuur voor alternatieve brandstoffen in de hele EU
6 COM(2021) 103 final
7 Europese Rekenkamer (2021): Speciaal verslag 05/2021: Infrastructuur voor het opladen van
elektrische voertuigen: meer oplaadstations, maar ongelijkmatige uitrol compliceert reizen door de
EU.
8 SWD(2021) 637: Evaluation of Directive 2014/94/EU of the European Parliament and of the Council
on the deployment of alternative fuels infrastructure.
9 COM(2020) 690 final.
NL 2 NL
waarborgen. Alle gebruikers van voertuigen op alternatieve brandstof (met inbegrip van
schepen en luchtvaartuigen) moeten zich in de hele Unie gemakkelijk kunnen verplaatsen
dankzij essentiële infrastructuur zoals snelwegen, havens en luchthavens. De specifieke
doelstellingen zijn: i) in alle lidstaten de beschikbaarheid van minimuminfrastructuur
waarborgen om het beoogde gebruik van voertuigen op alternatieve brandstof voor alle
vervoerswijzen te ondersteunen om de klimaatdoelstellingen van de EU te halen; ii) de
volledige interoperabiliteit van de infrastructuur waarborgen; en iii) zorgen voor volledige
gebruikersinformatie en adequate betalingsopties.
Om de doelstelling van de Europese Green Deal inzake de reductie van de
broeikasgasemissies door vervoer te halen en in de EU een gemeenschappelijke
vervoersmarkt te ontwikkelen, moet het Europese vervoersnetwerk emissiearme en
emissievrije voertuigen, vaartuigen en luchtvaartuigen volledige connectiviteit en een
naadloze gebruikerservaring bieden. Dat vereist op zijn beurt voldoende kwantiteit en
volledige interoperabiliteit van de infrastructuur over de grenzen heen. Die doelstellingen
kunnen alleen worden bereikt met een gemeenschappelijk Europees regelgevingskader. Dit
initiatief zal bijdragen tot een coherente en consistente ontwikkeling en uitrol van
wagenparken, laad- en tankinfrastructuur en gebruikersinformatie en -diensten.
1.2. Verenigbaarheid met bestaande bepalingen op het beleidsterrein
Dit initiatief spoort met de andere beleidsinitiatieven van het “Fit for 55”-pakket. Het vormt
met name een aanvulling op: i) de verordeningen tot vaststelling van CO2-emissienormen
voor nieuwe personenauto’s10, nieuwe lichte bedrijfsvoertuigen11 en zware
bedrijfsvoertuigen; en ii) het wetgevingsvoorstel voor de vaststelling van nieuwe CO2-
emissienormen voor nieuwe auto’s en nieuwe lichte bedrijfsvoertuigen na 2020, die
eveneens deel uitmaken van het “Fit for 55”-pakket12. De CO2-emissienormen vormen een
sterke stimulans voor de uitrol van emissiearme en emissievrije voertuigen, waardoor er
ook vraag naar infrastructuur voor alternatieve brandstoffen wordt gecreëerd. Dit initiatief
zal die transitie mogelijk maken door te waarborgen dat er voldoende openbare laad- en
tankinfrastructuur voor lichte en zware wegvoertuigen beschikbaar is.
Er bestaat ook een sterke synergie tussen dit initiatief en de herziening van de richtlijn
hernieuwbare energie13, het voorstel voor een verordening van het Europees Parlement en
de Raad inzake het waarborgen van een gelijk speelveld voor duurzaam luchtvervoer
(RefuelEU Luchtvaart)14 en het voorstel voor een verordening van het Europees Parlement
en de Raad betreffende het gebruik van hernieuwbare en koolstofarme brandstoffen in de
zeevaart (FuelEU Zeevaart)15, waarin verplichtingen worden vastgesteld met betrekking tot
10 Verordening (EU) 2019/631 van het Europees Parlement en de Raad tot vaststelling van CO2-
emissienormen voor nieuwe personenauto's en nieuwe lichte bedrijfsvoertuigen, en tot intrekking van
Verordeningen (EG) nr. 443/2009 en (EU) nr. 510/2011 (PB L 111 van 25.4.2019, blz. 13).
11 Verordening (EU) 2019/1242 van het Europees Parlement en de Raad tot vaststelling van CO2-
emissienormen voor nieuwe zware bedrijfsvoertuigen en tot wijziging van Verordeningen (EG) nr.
595/2009 en (EU) 2018/956 van het Europees Parlement en de Raad en Richtlijn 96/53/EG van de Raad
(PB L 198 van 25.7.2019, blz. 202).
12 COM (2021) 556. Voorstel voor een verordening van het Europees Parlement en de Raad tot wijziging
van Verordening (EU) 2019/631 wat betreft de aanscherping van de CO2-emissienormen voor nieuwe
personenauto’s en nieuwe lichte bedrijfsvoertuigen overeenkomstig de verhoogde klimaatambitie van
de Unie.
13 Richtlijn (EU) 2018/2001.
14 COM (2021) 561, voorstel voor een verordening van het Europees Parlement en de Raad inzake het
waarborgen van een gelijk speelveld voor duurzaam luchtvervoer.
15 COM (2021) 562, voorstel voor een verordening van het Europees Parlement en de Raad betreffende
het gebruik van hernieuwbare en koolstofarme brandstoffen in de zeevaart.
NL 3 NL
het aanbod van en de vraag naar hernieuwbare en koolstofarme vervoersbrandstoffen. Elk
van die instrumenten bevordert een toename van het aanbod van of de vraag naar duurzame
alternatieve brandstoffen in één of meer vervoerswijzen.
Voor vervoer over water beantwoordt dit initiatief aan de duidelijke eis van de Europese
Green Deal om aangemeerde schepen te verplichten walstroom te gebruiken. Het is volledig
complementair met het initiatief FuelEU-Zeevaart en zal ervoor zorgen dat er in havens
voldoende walstroomvoorzieningen worden geïnstalleerd om elektriciteit te leveren voor
aangemeerde passagiersschepen (o.a. ro-ro-passagiersschepen,
hogesnelheidspassagiersvaartuigen en cruiseschepen) en containerschepen, en dat wordt
ingespeeld op de vraag naar koolstofvrije gassen (d.w.z. bio-LNG en synthetische
gasvormige brandstoffen (e-gas). Bij passagiersschepen varieert de stroombehoefte op de
ligplaats naargelang de scheepscategorie, waardoor ook de investeringsbehoeften in havens
verschillen. Een en ander moet worden afgestemd op de verschillende operationele
kenmerken van havens, waaronder de indeling van terminals. Daarom wordt ten opzichte
van het initiatief FuelEU Zeevaart een verder onderscheid gemaakt tussen categorieën
passagiersschepen, namelijk tussen ro-ro-passagiersschepen en
hogesnelheidspassagiersschepen enerzijds en cruiseschepen anderzijds. Samen met FuelEU
Zeevaart wordt hiermee een antwoord geboden op het huidige “kip of het ei"-dilemma,
waarbij de zeer geringe vraag van scheepsexploitanten naar een elektriciteitsaansluiting op
de ligplaats het voor havens minder aantrekkelijk maakt om in walstroom te investeren. De
beperkte uitrol van walstroom (On-shore power supply- OPS) in havens dreigt de
concurrentie tussen havens te verstoren, met name voor vroege investeerders. Het gevaar
bestaat dat reders van schepen die niet voor OPS zijn uitgerust, voor andere havens zullen
kiezen. Daarom is het belangrijk dat er minimumeisen worden vastgesteld voor zeehavens
op het hele TEN-T-netwerk.
Het initiatief vormt ook een aanvulling op het initiatief ReFuelEU Luchtvaart. In aanvulling
op het initiatief voor duurzame luchtvaartbrandstoffen waarvoor slechts beperkte aparte
tankinfrastructuur vereist is, worden regels vastgesteld voor de elektriciteitsvoorziening voor
stilstaande luchtvaartuigen, ter ondersteuning van de transitie naar een koolstofvrije
luchtvaart.
Naast het wetgevingsvoorstel zal de Commissie inspelen op de behoefte aan aanvullende
onderzoeks- en innovatieactiviteiten (O&I), met name via het gezamenlijk geprogrammeerde
partnerschap voor emissievrij vervoer over water dat is voorgesteld door het Waterborne
Technology Platform in het kader van Horizon Europa, de Gemeenschappelijke
Onderneming Clean Sky 2 en de Gemeenschappelijke Onderneming Schone waterstof, dat in
synergie met deze twee vervoerspartnerschappen werkt.
Dit initiatief spoort tevens met de herziening van de richtlijn hernieuwbare energie. Het
doel is ervoor te zorgen dat het gebrek aan laad- en tankinfrastructuur, als er afzonderlijke
infrastructuur vereist is, geen belemmering vormt voor de algemene omslag naar
hernieuwbare en koolstofarme brandstoffen in de vervoerssector. Op EU-niveau is er geen
beleidsinstrument dat gelijkwaardig is aan de richtlijn betreffende de uitrol van
infrastructuur voor alternatieve brandstoffen dat de uitrol van openbaar toegankelijke laad-
en tankinfrastructuur voor alle vervoerswijzen op equivalente wijze kan waarborgen. Dit
initiatief houdt ook nauw verband met het geplande voorstel tot herziening van de
verordening betreffende de richtsnoeren voor het trans-Europees vervoersnetwerk16. De
geplande herziening van die verordening zal voortbouwen op en een aanvulling vormen op
de infrastructuur voor alternatieve brandstoffen die reeds is aangelegd via afzonderlijke
projecten op de TEN-T-netwerkcorridors. Door consequent naar de bepalingen van dit
16 Verordening (EU) nr. 1315/2013.
NL 4 NL
initiatief te verwijzen zal de herziening van die verordening een toereikende dekking van
het TEN-T-kernnetwerk en het uitgebreide netwerk waarborgen.
Dit initiatief zal de beschikbaarheid van de nodige infrastructuur voor emissievrije en
emissiearme voertuigen en vaartuigen waarborgen en vormt daarmee ook een aanvulling op
een reeks andere beleidsinitiatieven in het kader van het “Fit for 55”-pakket die de vraag
naar dergelijke voertuigen stimuleren middels prijssignalen die rekening houden met de
externe klimaat- en milieueffecten van fossiele brandstoffen, zoals de herziening van het
emissiehandelssysteem17 en de herziening van de energiebelastingrichtlijn18 van de EU.
1.3. Verenigbaarheid met andere beleidsterreinen van de Unie
Dit initiatief moet in synergie werken met de richtlijn energieprestatie van gebouwen19
(EPBD), die betrekking heeft op particuliere laadinfrastructuur en voorziet in voorschriften
voor de uitrol van laadinfrastructuur in gebouwen. In de effectbeoordeling ter
ondersteuning van dit beleidsinitiatief is uitvoerig ingegaan op de wisselwerking tussen
openbare en particuliere laadinfrastructuur.
Door ervoor te zorgen dat de nodige infrastructuur voor emissievrije en emissiearme
voertuigen en vaartuigen beschikbaar is, vormt dit initiatief ook een aanvulling op de
beleidsinspanningen op het gebied van tolheffing, die ook tot doel hebben de vraag naar
schonere voertuigen te stimuleren. De Eurovignet-richtlijn20 wordt eveneens herzien om de
externe klimaat- en milieu-effecten van fossiele brandstoffen beter in aanmerking te nemen.
Ook de richtlijn schone voertuigen21 is erop gericht de uitrol van emissiearme en
emissievrije voertuigen te versnellen. Een bredere beschikbaarheid van infrastructuur en
een snellere uitrol van emissievrije en emissiearme voertuigen zullen de uitrol van schone
voertuigen in openbare wagenparken indirect faciliteren. Openbare wagenparken (met
name bussen) maken doorgaans echter gebruik van eigen laad- en tankpunten in plaats van
openbaar toegankelijke infrastructuur. De interactie met de richtlijn bestaat er vooral in dat
via normalisatie de interoperabiliteit wordt gewaarborgd.
De uitrol van meer elektrische waterstof- en batterijvoertuigen in het wagenpark van de EU
is ook een belangrijk onderdeel van de waterstofstrategie22 en de strategie van de
Commissie voor de slimme integratie van energiesystemen23. Een te beperkte
beschikbaarheid van de overeenkomstige infrastructuur voor voertuigen kan deze ambities
in gevaar brengen.
Door de invoering van steeds meer emissievrije en emissiearme voertuigen te
vergemakkelijken, draagt dit initiatief ook bij aan de ambitie van de Europese Green Deal
om de vervuiling tot nul terug te brengen, als aanvulling op de Euro 6-emissienormen (voor
auto’s en bestelwagens)24 en Euro VI (voor bussen en vrachtwagens)25, waarin voor alle
voertuigen emissiegrenswaarden zijn vastgesteld.
Tot slot hangt dit initiatief samen met de richtlijn intelligente vervoerssystemen 26, waarvoor
de Commissie voornemens is later dit jaar een voorstel tot herziening in te dienen, en met
de gedelegeerde handelingen daarvan, met name de gedelegeerde verordening betreffende
17 Richtlijn 2003/87/EG.
18 Richtlijn 2003/96/EG.
19 Richtlijn 2010/31/EU.
20 Richtlijn 1999/62/EG.
21 Richtlijn (EU) 2019/1161.
22 COM(2020) 301 final.
23 COM(2020) 299.
24 Verordening (EG) nr. 715/2007.
25 Verordening (EG) nr. 595/2009.
26 Richtlijn 2010/40/EU.
NL 5 NL
EU-wijde realtimeverkeersinformatiediensten27. Gezien de snel veranderende dataomgeving
voor alternatieve brandstoffen moet in dit initiatief worden gespecificeerd welke relevante
soorten gegevens beschikbaar moeten worden gesteld, in synergie met het algemene kader
dat is vastgesteld in de ITS-richtlijn.
Horizon Europa is het nieuwe belangrijkste EU-financieringsprogramma voor onderzoek en
innovatie28. Het focust op klimaatverandering, draagt bij tot de verwezenlijking van de
duurzameontwikkelingsdoelstellingen van de VN en stimuleert het concurrentievermogen
en de groei van de EU. Cluster 5: Klimaat, energie en mobiliteit, heeft tot doel de
klimaatverandering te bestrijden door de energie- en vervoersector klimaat- en
milieuvriendelijker, efficiënter en concurrerender, slimmer, veiliger en veerkrachtiger te
maken. Europees onderzoek en innovatie kunnen de transformatieve Green Deal-agenda
aansturen, focussen en versnellen door de richting te bepalen, oplossingen te testen en te
demonstreren, afwegingen te maken en ervoor te zorgen dat het beleid coherent,
innovatievriendelijk en empirisch onderbouwd is. De partnerschappen inzake emissievrij
wegvervoer (2Zero), geconnecteerde, coöperatieve en geautomatiseerde mobiliteit
(CCAM), de Europese waardeketen voor industriële batterijen (Batt4EU), schone waterstof,
de overgang naar schone energie en de stedelijke transitie voor een duurzame toekomst
zullen een belangrijke rol spelen bij de omslag naar een klimaatneutrale en
milieuvriendelijke mobiliteit. De missie voor klimaatneutrale en slimme steden van
Horizon Europa29 heeft tot doel 100 Europese steden tegen 2030 te ondersteunen en te
promoten bij hun systemische transformatie naar klimaatneutraliteit.
Het cohesiebeleid zal een centrale rol spelen bij het helpen van alle regio’s bij hun transitie
naar een groener, klimaatneutraal Europa. Het Europees Fonds voor Regionale
Ontwikkeling en het Cohesiefonds zijn beschikbaar om investeringen in innovatie en uitrol
te ondersteunen, met name in achtergestelde lidstaten en regio’s. Het cohesiebeleid zal
steun bieden voor een duurzaam, slim en veerkrachtig vervoerssysteem dat alle
vervoerswijzen en alle niveaus van het vervoerssysteem bestrijkt, conform de specifieke in
de nationale en regionale programma’s vastgestelde eisen en prioriteiten.
2. RECHTSGRONDSLAG, SUBSIDIARITEIT EN EVENREDIGHEID
2.1. Rechtsgrondslag
Om de goede werking van de interne markt te waarborgen, is de Unie bij het Verdrag
betreffende de werking van de Europese Unie (VWEU) gemachtigd bepalingen vast te
stellen inzake het gemeenschappelijk vervoerbeleid, titel VI (artikelen 90-91), en de trans-
Europese netwerken, titel XVI (artikelen 170-171). Met dit rechtskader in gedachten biedt
een optreden op EU-niveau de mogelijkheid de gelijkmatige en algemene uitrol van
infrastructuur voor alternatieve brandstoffen beter te coördineren dan wanneer de lidstaten
die opdracht alleen zouden moeten vervullen. Dit maakt het zowel voor particuliere
gebruikers als voor bedrijven gemakkelijker om zich met een voertuig op alternatieve
brandstoffen in de Unie te verplaatsen. Het helpt ook om te voorkomen dat een gebrek aan
of een versnipperde uitrol van infrastructuur voor alternatieve brandstoffen een potentiële
belemmering voor de voltooiing van de interne markt zou worden en de productie van
emissiearme en emissievrije voertuigen door de automobielindustrie zou ontmoedigen.
27 Gedelegeerde Verordening (EU) 2015/962.
28 https://ec.europa.eu/info/research-and-innovation/funding/funding-opportunities/funding-programmes-
and-open-calls/horizon-europe/european-partnerships-horizon-europe_en.
29 https://ec.europa.eu/info/research-and-innovation/funding/funding-opportunities/funding-programmes-
and-open-calls/horizon-europe/missions-horizon-europe/climate-neutral-and-smart-cities_en.
NL 6 NL
Om in de Europese Green Deal voor vervoer vastgestelde emissiereductiedoelstellingen te
halen (zoals bekrachtigd door de strategie voor duurzame en slimme mobiliteit), moet het
marktaandeel van emissiearme en emissievrije voertuigen en vaartuigen aanzienlijk
toenemen. Dit zal niet gebeuren zonder de uitrol van een samenhangend en omvattend
netwerk van volledig interoperabele infrastructuur voor alternatieve brandstoffen die het
mogelijk maakt om met een voertuig op alternatieve brandstof door de Unie te reizen. Zoals
bij de vaststelling van de huidige richtlijn is opgemerkt, kan een dergelijk netwerk niet op
adequate wijze door de lidstaten afzonderlijk worden ontwikkeld en is het derhalve
noodzakelijk dat de Unie initiatief neemt.
2.2. Subsidiariteit (bij niet-exclusieve bevoegdheid)
De toegevoegde waarde van dit EU-initiatief in termen van doeltreffendheid, efficiëntie en
synergieën wordt benadrukt in de evaluatie van de huidige richtlijn, in samenhang met de
beoordeling van de door de lidstaten ingediende nationale uitvoeringsverslagen. Uit de
evaluatie is gebleken dat de ontwikkeling van een gemeenschappelijk EU-kader in zekere
mate heeft geholpen om versnippering te voorkomen. Dat kader heeft de ontwikkeling van
nationaal beleid voor de ontwikkeling van infrastructuur voor alternatieve brandstoffen in
alle lidstaten en de totstandbrenging van een gelijker speelveld binnen de sector
ondersteund. Door interoperabiliteit, relevante technische normen en de vaststelling van
doelstellingen met vergelijkbare tijdschema’s aan te moedigen, heeft het beleid van de Unie
voor besparingen en een betere prijs-kwaliteitsverhouding gezorgd. Dat gebeurde door
schaalvoordelen te faciliteren, te vermijden dat naast elkaar werd gewerkt en door middelen
uit te trekken voor de financiering van infrastructuur. De uitvoering van de richtlijn (en van
de ondersteunende activiteiten in dat verband) heeft de samenwerking en de uitwisseling
van informatie over alternatieve brandstoffen tussen de betrokken industrie en publieke
actoren vergemakkelijkt. Zonder de richtlijn zou een dergelijke samenwerking wellicht niet
tot stand zijn gekomen.
Zonder optreden van de Unie zou het zeer onwaarschijnlijk zijn dat in alle lidstaten een
samenhangend en volledig netwerk van volledig interoperabele infrastructuur voor
alternatieve brandstoffen ontstaat, dat gebruikers in staat stelt met een voertuig op
alternatieve brandstof door de Unie te reizen. Dit is op zijn beurt een voorwaarde voor de
uitrol van dergelijke voertuigen in de hele Unie, wat voor de EU van vitaal belang is om
haar verhoogde klimaatambitie voor 2030 te halen.
2.3. Evenredigheid
Overeenkomstig het evenredigheidsbeginsel gaat dit voorstel niet verder dan wat nodig is
om de geformuleerde doelstellingen te verwezenlijken. Alle maatregelen worden geacht
evenredig te zijn wat hun effect betreft, zoals blijkt uit de effectbeoordeling bij dit
initiatief1. De voorgestelde maatregel voorziet in meer bindende voorschriften voor de
lidstaten om te zorgen dat er in de hele Unie voldoende openbaar toegankelijke
infrastructuur beschikbaar is voor het opladen en bijtanken van voertuigen op alternatieve
brandstoffen. Dit is noodzakelijk voor de EU om haar aangescherpte klimaat- en
energieambitie voor 2030 te verwezenlijken en te voldoen aan de algemene doelstelling om
uiterlijk in 2050 klimaatneutraal te zijn, een doelstelling die onder meer tot uiting komt in
de CO2-normen voor auto’s en bestelwagens, en om de grensoverschrijdende connectiviteit
voor dergelijke voertuigen op het TEN-T-kernnetwerk en het uitgebreide netwerk te
1 SWD(2021) 631: Impact Assessment accompanying the proposal for a regulation of the European
Parliament and of the Council on the deployment of alternative fuels infrastructure, and repealing
Directive 2014/94/EU.
NL 7 NL
waarborgen.
Uit de ervaring met de uitvoering van de huidige richtlijn blijkt dat deze herziene maatregel
noodzakelijk is. De uitvoering van de huidige richtlijn leidt tot een ongelijke spreiding van
infrastructuur in de lidstaten, waardoor geen dicht en omvattend netwerk van infrastructuur
voor alternatieve brandstoffen ontstaat. Dit is volledig aangetoond in het verslag van de
Commissie aan het Europees Parlement en de Raad over de toepassing van Richtlijn
2014/94/EU betreffende de uitrol van infrastructuur voor alternatieve brandstoffen2 en in de
effectbeoordeling ter ondersteuning van het huidige initiatief. De aard en de omvang van
het probleem zijn in alle lidstaten vergelijkbaar en er zijn aanwijzingen dat
grensoverschrijdende connectiviteit voor voertuigen op alternatieve brandstoffen in de Unie
noodzakelijk is en een meerwaarde biedt, en dat een optreden van de Unie dus
gerechtvaardigd is.
Dit initiatief zorgt voor een stabiel en transparant beleidskader om bij te dragen tot de
ontwikkeling van open en concurrerende markten en zo investeringen in laad- en
tankinfrastructuur voor alle vervoerswijzen te stimuleren. Er wordt een gemeenschappelijk
minimum vastgesteld op basis waarvan markten de infrastructuur verder kunnen uitrollen
om tegemoet te komen aan de marktvraag naar voertuigen, op basis van een mechanisme
met duidelijke en transparante streefcijfers, dat in de hele Unie van toepassing is.
2.4. Keuze van het instrument
Hoewel een richtlijn in de effectbeoordeling als voorkeursoptie naar voren kwam, heeft de
Commissie ervoor geopteerd een verordening voor te stellen. De keuze voor een
verordening zorgt voor een snelle en coherente ontwikkeling van een dicht en omvattend
netwerk van volledig interoperabele laadinfrastructuur in alle lidstaten. Het besluit is met
name gerechtvaardigd in het licht van de noodzakelijke snelle en coherente uitvoering van
de op het nationale wagenpark gebaseerde minimumstreefcijfers voor de uitrol op
lidstaatniveau en van de verplichte op afstand gebaseerde streefcijfers voor het TEN-T-
netwerk, aangezien de eerste voorgestelde doelstellingen reeds tegen 2025 zouden moeten
worden bereikt. Gezien die tijdspanne is het van het grootste belang dat in de hele Unie een
voldoende fijnmazig en omvattend netwerk van laad- en tankinfrastructuur voor
emissievrije en emissiearme voertuigen wordt uitgerold aan hetzelfde tempo en onder
dezelfde voorwaarden, om de hoognodige versnelde marktintroductie van emissiearme en
emissievrije voertuigen te ondersteunen. Daartoe moeten de plannen en maatregelen van de
lidstaten om de doelstellingen te verwezenlijken reeds vóór 2025 worden ontwikkeld. Een
nieuwe verordening voorziet in duidelijk bindende en rechtstreeks toepasselijke
verplichtingen voor de lidstaten en waarborgt tegelijk een coherente en tijdige toepassing
en uitvoering daarvan in de hele EU. Ze voorkomt het risico op vertragingen en
inconsistenties in de nationale omzettingsprocessen, waardoor ook een duidelijk gelijk
speelveld voor de markten ontstaat, hetgeen zal bijdragen tot de uitrol van oplaad- en
tankinfrastructuur in de hele Unie. De verordening voorziet in een robuuster
governancemechanisme om de vooruitgang van de lidstaten bij de verwezenlijking van de
doelstellingen te monitoren; dit mechanisme stelt de lidstaten in staat de juiste stimulansen
te geven zodat concurrerende oplaadmarkten zich kunnen ontwikkelen. Duidelijke
tijdschema’s voor het ontwerp en de ontwikkeling van de nationale beleidskaders van de
lidstaten om de streefcijfers te halen, robuuste monitoring- en rapportagemechanismen,
alsmede bepalingen voor corrigerende maatregelen van de lidstaten, creëren mogelijkheden
voor een efficiënte algemene monitoring en sturing van de inspanningen van de lidstaten
om de doelstellingen te bereiken. Dit initiatief garandeert een dergelijke aanpak.
2 COM/2021/103 final.
NL 8 NL
3. EX-POSTEVALUATIE, RAADPLEGING VAN BELANGHEBBENDEN EN
EFFECTBEOORDELING
3.1. Evaluatie van de bestaande wetgeving en controle van de resultaatgerichtheid
ervan
Een REFIT-evaluatie ex post heeft aangetoond dat de richtlijn heeft bijgedragen tot de
ontwikkeling van beleidslijnen en maatregelen voor de uitrol van infrastructuur voor
alternatieve brandstoffen in de lidstaten, met name door de verplichting om nationale
beleidskaders1 te ontwikkelen.
De evaluatie heeft echter ook een aantal tekortkomingen in het huidige beleidskader aan het
licht gebracht. Bovendien is de belangrijkste doelstelling van de richtlijn, namelijk een
coherente ontwikkeling in de EU waarborgen, niet gehaald. De tekortkomingen situeren
zich op de volgende drie gebieden: i) het ontbreken van een volledig infrastructuurnetwerk
dat naadloos reizen in de hele EU mogelijk maakt; ii) de behoefte aan nadere
gemeenschappelijke technische specificaties om de interoperabiliteit van opkomende
technologieën te waarborgen; en iii) het ontbreken van volledige gebruikersinformatie,
uniforme en gebruiksvriendelijke betalingsmethoden en volledige prijstransparantie in de
hele Unie.
De conclusie van de evaluatie luidde dat de algemene Europese markt voor infrastructuur
voor alternatieve brandstoffen zich zes jaar na de vaststelling van de richtlijn nog in een vrij
vroeg ontwikkelingsstadium bevindt, hoewel de markten in sommige delen van de EU
maturiteit bereiken. Aangezien het in het algemeen van belang is om voor voldoende
infrastructuur te zorgen om de vereiste introductie van voertuigen en vaartuigen te
ondersteunen in het licht van de verhoogde klimaatambitie voor 2030, werd in de evaluatie
van de richtlijn aanbevolen de regelgeving te herzien in plaats van ze te behouden.
3.2. Raadpleging van belanghebbenden
In het kader van de effectbeoordeling zijn de belanghebbenden op verschillende manieren
geraadpleegd.
Van 6 april tot 4 mei 2020 vond een openbare raadpleging plaats over de
aanvangseffectbeoordeling (IIA)2 voor dit initiatief. De Commissie ontving 86 reacties,
waarvan het merendeel (61) afkomstig was van bedrijven en ondernemersverenigingen.
Ook ngo’s en burgers hebben op de IIA gereageerd, net als één netwerk van steden.
Tussen 6 april 2020 en 29 juni 2020 organiseerde de Commissie een openbare raadpleging.
In het kader daarvan werden alle burgers en organisaties uitgenodigd om te reageren op
zowel de evaluatie als de effectbeoordeling3. In totaal ontving de Commissie 324 reacties.
Tussen oktober 2020 en januari 2021 vonden gerichte interviews en enquêtes met
belanghebbenden plaats. De Commissie voerde verkennende gesprekken met
vertegenwoordigers van de belangrijkste belanghebbenden op EU-niveau, met name om de
algemene probleemstelling en mogelijke beleidsopties te onderbouwen en te verfijnen. Er
werden verdere interviews gehouden en er werd een online-enquête verspreid onder
belanghebbende vertegenwoordigers van autoriteiten en overheidsinstanties (nationale,
1 SWD(2021) 637.
2 https://ec.europa.eu/info/law/better-regulation/have-your-say/initiatives/12251-Voertuigen-met-een-
lage-uitstoot-meer-tank-en-oplaadstations-in-de-EU_nl.
3 De input van de evaluatie is geanalyseerd in het verslag over de raadpleging van belanghebbenden ter
onderbouwing van het eindverslag van de evaluatie.
NL 9 NL
regionale en lokale overheden, EU-organen), vertegenwoordigers van het bedrijfsleven
(m.i.v. representatieve verenigingen) en het maatschappelijk middenveld (ngo’s,
consumentenorganisaties).
De consultant die belast is met de externe ondersteunende studie voor de effectbeoordeling
organiseerde tussen december 2020 en februari 2021 een gerichte raadpleging van de
belanghebbenden. Die omvatte gerichte enquêtes onder de belangrijkste belanghebbenden
en gerichte interviews en verzoeken om specifieke gegevens, met name als input voor de
ontwikkeling van een methode om te bepalen of er voldoende infrastructuur wordt voorzien
en ter ondersteuning van de effectbeoordeling van mogelijke beleidsmaatregelen.
3.3. Bijeenbrengen en gebruik van expertise
Bij de voorbereiding van dit initiatief heeft de Commissie gebruikgemaakt van de
bevindingen van de ex-postevaluatie4 van de richtlijn. De belanghebbenden hebben
uitvoerige informatie verstrekt in het kader van de raadplegingsactiviteiten. Daarnaast
ontving de Commissie extra informatie op ad-hocbasis. De effectbeoordeling is voor een
groot deel gebaseerd op een begeleidende externe ondersteunende studie5, die door een
consultant is uitgevoerd. De Commissie heeft ook gebruikgemaakt van een brede
raadpleging van het Forum voor duurzaam vervoer, de deskundigengroep van de
Commissie op het gebied van alternatieve brandstoffen. De raadpleging van het Forum
voor duurzaam vervoer vond plaats van oktober 2018 tot november 2019 en focuste op de
knelpunten en toekomstige beleidsbehoeften op het gebied van infrastructuur voor
alternatieve brandstoffen6. In het algemeen werden in het kader van de effectbeoordeling
een groot aantal bronnen geraadpleegd die grotendeels exhaustief en representatief waren
voor de diverse groepen belanghebbenden.
3.4. Effectbeoordeling
De Raad voor regelgevingstoetsing heeft de ontwerpversie van het
effectbeoordelingsverslag op 7 april 2021 ontvangen en op 7 mei 2021 een positief advies
uitgebracht. De raad was van oordeel dat het verslag nog kon worden verbeterd door: a) het
verschil tussen de opties en de wijze waarop deze verband houden met de vastgestelde
problemen beter te omschrijven; en b) in het verslag een nuancering op te nemen om te
verduidelijken of de verwachte effecten voortvloeien uit dit specifieke initiatief, uit ander
beleid, dan wel uit een combinatie van beide.
Het definitieve effectbeoordelingsverslag bevat een uitgebreide beschrijving en beoordeling
van de toegevoegde waarde van het initiatief en het verband met andere beleidsinitiatieven.
Die zijn opgenomen in de punten 1.3, 3.3 en 8.1 van het beoordelingsrapport. Een
gedetailleerde beschrijving van de beleidsopties is opgenomen in punt 5, terwijl de effecten
van alle opties uitvoerig zijn geanalyseerd in punt 6. De geanalyseerde beleidsopties
kunnen als volgt worden samengevat:
– Beleidsoptie 1: inhoudelijke wijzigingen van de richtlijn. De vaststelling van
nationale streefcijfers en verslaglegging in het kader van de nationale beleidskaders
zouden een belangrijke pijler blijven, versterkt door verplichte op de omvang van het
wagenpark gebaseerde doelstellingen voor elektrische laadpunten voor lichte
4 SWD(2021) 637.
5 Eindrapport, studie ter onderbouwing van de effectbeoordeling: “Impact assessment on the revision of
the Directive on the Deployment of Alternative Fuels Infrastructure (2014/94/EU)”, 2021.
6 De bevindingen van deze exercitie zijn samengevat in een uitgebreid verslag van de plenaire
vergadering van het Forum voor duurzaam vervoer van november 2019:
https://ec.europa.eu/transport/sites/transport/files/2019-stf-consultation-analysis.pdf.
NL 10 NL
voertuigen (LDV’s). Voor zware bedrijfsvoertuigen zouden verplichte streefcijfers
op basis van afstand worden ingevoerd voor elektrische laadpunten en
waterstoftankpunten op het TEN-T-netwerk, aangevuld met beperkte regels voor
waterstoftankpunten in stedelijke knooppunten. Er zouden ook verplichte
streefcijfers worden ingevoerd voor stilstaande luchtvaartuigen en
walstroomvoorzieningen in zee- en binnenhavens. Daarnaast zouden enkele
kwaliteitsproblemen van de infrastructuur worden aangepakt om de interoperabiliteit
en de gebruikersinformatie te verbeteren.
– Beleidsoptie 2: een meer ingrijpende inhoudelijke wijziging van de richtlijn dan
in optie 1. Bovenop de verplichte, op de omvang van het wagenpark gebaseerde
streefcijfers voor elektrische laadpunten voor lichte voertuigen, zouden op afstand
gebaseerde normen worden vastgesteld voor alle infrastructuur voor wegvoertuigen
op het TEN-T-netwerk, ook voor zware bedrijfsvoertuigen in stedelijke
knooppunten. Deze optie omvat ook meer gedetailleerde bepalingen voor havens en
luchthavens op het TEN-T-netwerk en een sterkere harmonisatie van de
betalingsopties, fysieke en communicatienormen en consumentenrechten inzake
betaling. De bepalingen inzake prijstransparantie en andere gebruikersinformatie
zouden worden aangescherpt, m.i.v. fysieke bewegwijzering van oplaad- en
tankinfrastructuur.
– Beleidsoptie 3: de richtlijn vervangen door een verordening (het meest
ingrijpende bindende rechtsinstrument). Bovenop de verplichte vlootgerelateerde en
op afstand gebaseerde streefcijfers in optie 2, worden in deze optie verdere
locatiespecifieke streefcijfers voor elektrische lichte bedrijfsvoertuigen en
streefcijfers voor zware bedrijfsvoertuigen toegevoegd. De optie zou ook een
aanzienlijke ambitie voor haveninfrastructuur toevoegen en van verplichte
terminalbetalingen bij nieuwe snelladers de enige betaaloptie maken.
Omdat ze een optimaal evenwicht biedt tussen de bereikte doelstellingen en de
uitvoeringskosten, is optie 2 als de beste beleidsoptie geselecteerd. Beleidsoptie 2 kan
echter ook de vorm van een verordening aannemen, die een snellere impact heeft op de
uitvoering van de regels. De effectbeoordeling omvat een gedetailleerde beschrijving van
de regelgevende maatregelen die in de verschillende beleidsopties zijn opgenomen.
3.5. Resultaatgerichtheid en vereenvoudiging
Er moet veel meer ambitie aan de dag worden gelegd voor de uitrol van voldoende en
volledig interoperabele laad- en tankinfrastructuur om de vereiste marktpenetratie van
emissiearme en emissievrije voertuigen te ondersteunen, conform de algemene
beleidsambitie van het “Fit for 55”-pakket en de bijbehorende beleidsinitiatieven. Gezonde
regelgeving wordt bereikt door de vaststelling van de nodige minimumvereisten voor
overheidsinstanties en marktdeelnemers. De daarmee gepaard gaande hogere kosten voor
overheidsinstanties om de uitrol van infrastructuur te ondersteunen, met name op delen van
het vervoersnetwerk waar de vraag laag is, moeten worden afgezet tegen de aanzienlijk
gestegen vraag van de gebruikers en de grootschalige kansen voor marktgroei. De
herziening van het beleid in het kader van “Fit for 55”-pakket zal de marktintroductie van
emissievrije voertuigen en de afhandeling van schepen met walstroomvoorziening mogelijk
maken. De effectbeoordeling bevat een gedetailleerde analyse van de kosten en baten,
m.i.v. een samenvatting in bijlage 3.
Hoewel de herziening de algemene beleidsambitie aanscherpt, voorziet zij ook in enkele
NL 11 NL
belangrijke vereenvoudigingen, die vooral exploitanten van laadpunten en aanbieders van
mobiliteitsdiensten ten goede zullen komen. Het vaststellen van duidelijke en
gemeenschappelijke minimumeisen die in alle lidstaten gelden, zal hun bedrijfsvoering
vereenvoudigen. Door die eisen wordt het voor particuliere en zakelijke consumenten (die
momenteel met een veelvoud aan gebruiksmethoden worden geconfronteerd) eenvoudiger
om de infrastructuur te gebruiken en ontstaan kansen voor innovatie van de zakelijke
dienstverlening. Het vertrouwen van de consument in de robuustheid van een pan-Europees
netwerk van laad- en tankinfrastructuur zal toenemen, wat de algemene rendabiliteit van
laad- en tankpunten zal bevorderen en bijdraagt tot een stabiele business case. Alle
marktdeelnemers en gebruikersgroepen zullen profiteren van lagere informatiekosten en, in
het geval van marktdeelnemers, lagere nalevingskosten op middellange termijn, die het
resultaat zijn van een verdere harmonisering van de infrastructuureisen in het kader van de
verordening. Overheidsinstanties kunnen ook profiteren van een coherent EU-kader dat de
coördinatie met publieke en private marktdeelnemers zal vereenvoudigen.
In de effectbeoordeling was geen sprake van aanzienlijke en onevenredige kosten van dit
initiatief voor kmo’s ten opzichte van andere ondernemingen. Dit initiatief creëert
marktzekerheid op lange termijn voor investeringen in laad- en tankinfrastructuur en legt de
basis voor de ontwikkeling van een open data-ecosysteem dat ondernemingen kunnen
gebruiken om nieuwe marktdiensten te ontwikkelen, wat innovatieve kmo’s ten goede zal
komen. Het initiatief heeft over het algemeen een positief effect op het
concurrentievermogen van ondernemingen die laad- en tankinfrastructuur installeren en
exploiteren, en op het concurrentievermogen van de automobielsector. Dit komt doordat de
beschikbaarheid van voldoende infrastructuur een impact heeft op de marktintroductie van
emissievrije voertuigen, een belangrijk aspect voor het toekomstige concurrentievermogen
van de automobielsector. Dit is nader toegelicht in de effectbeoordeling die ten grondslag
ligt aan het voorstel tot herziening van de CO2-normen voor auto’s en bestelwagens7.
3.6. Grondrechten
Het voorstel heeft geen gevolgen voor de grondrechten.
4. GEVOLGEN VOOR DE BEGROTING
Het voorstel heeft geen gevolgen voor de begroting van de Europese Unie.
5. OVERIGE ELEMENTEN
5.1. Uitvoeringsplanning en regelingen betreffende controle, evaluatie en rapportage
De uitvoering van de herziene verordening zal worden gemonitord aan de hand van
indicatoren betreffende de fysieke uitrol van laad- en tankinfrastructuur in de EU. Er zullen
beproefde monitoringinstrumenten worden gebruikt om de uitrol te monitoren.
De lidstaten zullen een herzien nationaal beleidskader moeten vaststellen om de markt voor
alternatieve brandstoffen in de vervoerssector te ontwikkelen en de relevante infrastructuur
uit te rollen conform de voorgestelde aangescherpte regels. Dit zal hen in staat stellen op
7 SWD(2021) 614, Effectbeoordeling bij het voorstel voor een verordening van het Europees Parlement
en de Raad tot wijziging van Verordening (EU) 2019/631 wat betreft de aanscherping van de CO 2-
emissienormen voor nieuwe personenauto’s en nieuwe lichte bedrijfsvoertuigen overeenkomstig de
verhoogde klimaatambitie van de Unie.
NL 12 NL
coherente en consistente wijze aan de Commissie verslag uit te brengen over de uitvoering.
Bij de gegevensverstrekking aan de nationale en gemeenschappelijke toegangspunten van
de lidstaten worden gezamenlijk overeengekomen kwaliteitsnormen1 voor gegevens
gehanteerd. Het Europees Waarnemingscentrum voor alternatieve brandstoffen zal voorts
worden opgewaardeerd en blijft gegevens over de uitrol van voertuigen en infrastructuur in
alle lidstaten2verzamelen en zal die regelmatig bijwerken. De Commissie zal ook blijven
samenwerken met haar deskundigengroep, het Forum voor duurzaam vervoer (en zijn
specifieke subgroepen), om de marktontwikkelingen te volgen en de daarmee
samenhangende beleidsbehoeften te bepalen.
Een volledige herziening van de verordening is gepland voor eind 2026 en moet eventuele
tekortkomingen aan het licht brengen en een beeld geven van de toekomstige behoeften aan
wetgevende maatregelen op het gebied van opkomende technologieën. Zie bijlage 9 bij het
werkdocument van de diensten van de Commissie over de effectbeoordeling bij dit initiatief
voor een overzicht van de operationele doelstellingen, indicatoren en gegevensbronnen.
5.2. Artikelsgewijze toelichting
Dit voorstel voorziet in een nieuwe verordening tot intrekking van Richtlijn 2014/94/EU
betreffende de uitrol van infrastructuur voor alternatieve brandstoffen. De structuur van de
nieuwe verordening is als volgt:
– Artikel 1 omschrijft het onderwerp van de verordening en bevat specifieke maar geen
inhoudelijke wijzigingen van het onderwerp van de huidige richtlijn.
– Artikel 2 bevat een lijst van definities, voortbouwend op de lijst van definities van de
huidige richtlijn: waar nodig worden die definities aangevuld in het licht van de
algemene wijzigingen van het toepassingsgebied en de bepalingen van de nieuwe
verordening.
– De artikelen 3 tot en met 12 bevatten bepalingen inzake de uitrol van laad- en
tankinfrastructuur voor lichte en zware wegvoertuigen, schepen en luchtvaartuigen.
– Op grond van de artikelen 3 en 4 moeten de lidstaten op hun grondgebied, m.i.v. het
TEN-T-kernnetwerk en het uitgebreide netwerk, voor een minimale dekking van
openbaar toegankelijke laadpunten voor lichte en zware wegvoertuigen zorgen.
– Artikel 5 bevat nadere bepalingen om de gebruiksvriendelijkheid van
oplaadinfrastructuur te waarborgen. Het gaat onder meer om bepalingen over
betalingsmogelijkheden, prijstransparantie en consumenteninformatie, niet-
discriminerende praktijken, slim opladen en regels inzake de bewegwijzering van
elektriciteitsvoorzieningen en laadpunten.
– Artikel 6 bevat bepalingen op grond waarvan de lidstaten op hun grondgebied, m.i.v.
het kernnetwerk en het uitgebreide netwerk van het TEN-T, voor een minimale
dekking van openbaar toegankelijke waterstoftankpunten voor lichte en zware
wegvoertuigen moeten zorgen.
– Artikel 7 bevat nadere bepalingen om de gebruiksvriendelijkheid van de
waterstoftankinfrastructuur te waarborgen, met onder meer minimumeisen inzake
betaalmogelijkheden, prijstransparantie en contractuele keuze.
1 Ontwikkelingen en aanbestedingen op het vlak van IT moeten vooraf worden goedgekeurd door de
Raad voor Informatietechnologie en cyberbeveiliging van de Europese Commissie.
2 www.eafo.eu.
NL 13 NL
– Artikel 8 bevat bepalingen op grond waarvan de lidstaten tot en met 1 januari 2025
op het kernnetwerk en het uitgebreide netwerk van het TEN-T voor een
minimumdekking van openbaar toegankelijke tankpunten voor vloeibaar aardgas
voor zware bedrijfsvoertuigen moeten zorgen.
– De artikelen 9 en 10 bevatten bepalingen inzake de installatie van minimale
walstroomvoorzieningen voor bepaalde zeeschepen in zeehavens en voor
binnenschepen. In deze artikelen worden ook de criteria voor de vrijstelling van
bepaalde havens nader omschreven en worden eisen vastgesteld om een minimale
walstroomvoorziening te waarborgen.
– Op grond van artikel 11 moeten de lidstaten zorgen voor een passend aantal LNG-
tankpunten in maritieme TEN-T-havens en in hun nationale beleidskaders relevante
havens selecteren.
– Artikel 12 heeft betrekking op minimumvoorzieningen voor de
elektriciteitsaansluitingen voor alle stilstaande luchtvaartuigen op luchthavens op het
TEN-T-kernnetwerk en het uitgebreide TEN-T.
– In artikel 13 zijn de bepalingen inzake de nationale beleidskaders van de lidstaten
geherformuleerd. Het voorziet in een iteratief proces tussen de lidstaten en de
Commissie om een elementaire planning voor de uitrol van infrastructuur op te
stellen en de in de verordening vastgestelde streefcijfers te halen. Het bevat ook
nieuwe bepalingen over de ontwikkeling van een strategie voor de uitrol van
alternatieve brandstoffen in andere vervoerswijzen, in samenwerking met belangrijke
sectorale en regionale/lokale belanghebbenden. Het gaat om gevallen waarin in de
verordening geen dwingende eisen zijn vastgesteld maar waarin een antwoord moet
worden geformuleerd op nieuwe beleidsbehoeften in verband met de ontwikkeling
van technologieën voor alternatieve brandstoffen.
– In de artikelen 14, 15 en 16 wordt de governance-aanpak uiteengezet. Dit omvat
rapportageverplichtingen overeenkomstig de bepalingen inzake de nationale
beleidskaders en nationale voortgangsverslagen van de lidstaten, als onderdeel van
een interactief proces met de Commissie. De artikelen bevatten ook voorschriften
voor de Commissie om verslag uit te brengen over de nationale beleidskaders en
voortgangsverslagen van de lidstaten.
– Artikel 17 heeft betrekking op de eisen inzake gebruikersinformatie in de vorm van
brandstoflabels en informatievereisten inzake de vergelijking van de
brandstofprijzen.
– In artikel 18 is bepaald aan welke gegevensvereisten exploitanten of eigenaars van
openbaar toegankelijke laad- of tankpunten moeten voldoen met betrekking tot de
beschikbaarheid en toegankelijkheid van bepaalde soorten statische en dynamische
gegevens, m.i.v. de oprichting van een organisatie voor identificatieregistratie
(IDRO) voor de afgifte van identificatiecodes. Dit artikel verleent de Commissie ook
de bevoegdheid om gedelegeerde handelingen vast te stellen om nadere elementen te
specificeren.
– Artikel 19 bevat bepalingen voor gemeenschappelijke technische specificaties; de
bestaande gemeenschappelijke technische specificaties worden aangevuld met een
reeks nieuwe gebieden waarvoor de Commissie gedelegeerde handelingen kan
vaststellen. Deze zullen, waar nodig, voortbouwen op normen die zijn ontwikkeld
door de Europese normalisatieorganisaties (ENO’s).
NL 14 NL
– Artikel 20 heeft betrekking op de bevoegdheidsdelegatie inzake
gegevensverstrekking en gemeenschappelijke technische specificaties.
– Artikel 21 betreft de voortzetting van de comitéprocedure in het kader van de nieuwe
verordening.
– In de artikelen 22, 23 en 24 worden de voorwaarden voor herziening en
inwerkingtreding van deze verordening vastgesteld.
Het voorstel bevat bijlagen:
– Bijlage I bevat gedetailleerde bepalingen over de nationale rapportage door de
lidstaten. Die waarborgen een consistente en vergelijkbare verslaglegging om de
uitvoering van deze verordening te ondersteunen.
– Bijlage II betreft de lijst van gebieden waarvoor op de interne markt krachtens deze
verordening gemeenschappelijke technische specificaties gelden waarvoor die op
grond van deze verordening moeten worden vastgesteld door middel van
gedelegeerde handelingen betreffende nieuwe technologische ontwikkelingen
waarvoor gemeenschappelijke technische specificaties nodig zijn.
– Bijlage III bevat categoriseringsvoorschriften voor de verslaglegging door de
lidstaten over de uitrol van elektrische voertuigen en laadinfrastructuur.
– De concordantietabel is opgenomen in bijlage IV.
NL 15 NL
2021/0223 (COD)
Voorstel voor een
VERORDENING VAN HET EUROPEES PARLEMENT EN DE RAAD
betreffende de uitrol van infrastructuur voor alternatieve brandstoffen en tot intrekking
van Richtlijn 2014/94/EU van het Europees Parlement en de Raad
(Voor de EER relevante tekst)
HET EUROPEES PARLEMENT EN DE RAAD VAN DE EUROPESE UNIE,
Gezien het Verdrag betreffende de werking van de Europese Unie, en met name artikel 91,
Gezien het voorstel van de Europese Commissie,
Na toezending van het ontwerp van wetgevingshandeling aan de nationale parlementen,
Gezien het advies van het Europees Economisch en Sociaal Comité3,
Gezien het advies van het Comité van de Regio's4,
Handelend volgens de gewone wetgevingsprocedure,
Overwegende hetgeen volgt:
(1) Bij Richtlijn 2014/94/EU5 van het Europees Parlement en de Raad van 22 oktober
2014 heeft de EU een kader voor de uitrol van infrastructuur voor alternatieve
brandstoffen vastgesteld. In haar mededeling over de toepassing van die richtlijn6 heeft
de Commissie gewezen op de ongelijke uitrol van laad- en tankinfrastructuur in de
Unie en op het gebrek aan interoperabiliteit en gebruikersvriendelijkheid. Voorts heeft
ze opgemerkt dat het ambitieniveau bij de vaststelling van streefcijfers en
ondersteunend beleid, door het ontbreken van een heldere gemeenschappelijke
methode voor de vaststelling van streefcijfers en maatregelen in de op grond van
Richtlijn 2014/94/EU vereiste nationale beleidskaders, sterk verschilt van lidstaat tot
lidstaat.
(2) In verschillende rechtsinstrumenten van de Unie zijn reeds streefcijfers voor
hernieuwbare brandstoffen vastgesteld. In Richtlijn 2018/2001/EG7 van het Europees
Parlement en de Raad is voor het marktaandeel van hernieuwbare energie in
vervoersbrandstoffen een streefdoel van 14 % opgenomen.
3 PB C van , blz. .
4 PB C van , blz. .
5 Richtlijn 2014/94/EU van het Europees Parlement en de Raad van 22 oktober 2014 betreffende de uitrol
van infrastructuur voor alternatieve brandstoffen (PB L 307 van 28.10.2014, blz. 1).
6 COM(2020) 789 final.
7 Richtlijn (EU) 2018/2001 van het Europees Parlement en de Raad van 11 december 2018 ter
bevordering van het gebruik van energie uit hernieuwbare bronnen (PB L 328 van 21.12.2018, blz. 82).
NL 16 NL
(3) Bij Verordening (EU) 2019/6318 van het Europees Parlement en de Raad en
Verordening (EU) 2019/12429 van het Europees Parlement ende Raad zijn reeds CO2-
emissienormen vastgesteld voor nieuwe personenauto’s, nieuwe lichte
bedrijfsvoertuigen en bepaalde zware bedrijfsvoertuigen. Die instrumenten moeten de
omslag naar met name emissievrije voertuigen versnellen en zo vraag naar laad- en
tankinfrastructuur creëren.
(4) De initiatieven ReFuelEU Luchtvaart10 en FuelEU Zeevaart11 moeten de productie en
het gebruik van duurzame alternatieve brandstoffen in de lucht- en zeevaart een boost
geven. Hoewel voor de eisen inzake het gebruik van duurzame luchtvaartbrandstoffen
grotendeels gebruik kan worden gemaakt van de bestaande tankinfrastructuur, zijn
investeringen nodig voor de elektriciteitsvoorziening van stilstaande luchtvaartuigen.
In het kader van FuelEU Zeevaart worden met name eisen gesteld inzake het gebruik
van walstroom, waaraan alleen kan worden voldaan als in TEN-T-havens een
toereikende walstroomvoorziening wordt aangelegd. Die initiatieven bevatten echter
geen bepalingen over de vereiste brandstofinfrastructuur, die een randvoorwaarde is
om de doelstellingen te kunnen halen.
(5) Daarom moet dit instrument op alle vervoerswijzen gericht zijn, rekening houdend met
de verscheidenheid aan alternatieve brandstoffen. Het gebruik van emissievrije
aandrijftechnologieën bevindt zich in de verschillende vervoerswijzen in verschillende
stadia van ontwikkeling. Met name in het wegvervoer winnen elektrische voertuigen
op batterijen en plug-in-hybride voertuigen snel terrein. Ook wegvoertuigen op
waterstof zijn beschikbaar. Bovendien worden in het kader van verschillende projecten
en eerste commerciële activiteiten momenteel compactere waterstof- en
batterijschepen en waterstoftreinen geëxploiteerd; de volledige commerciële uitrol
wordt de volgende jaren verwacht. De lucht- en scheepvaart blijven daarentegen
afhankelijk van vloeibare en gasvormige brandstoffen, aangezien emissievrije en
emissiearme aandrijfsystemen naar verwachting pas rond 2030, en in de
luchtvaartsector zelfs nog later, op de markt zullen komen en de volledige
commercialisering tijd vergt. Het gebruik van fossiele gasvormige of vloeibare
brandstoffen is alleen mogelijk indien ingebed in een duidelijk decarbonisatietraject
conform de langetermijndoelstelling van klimaatneutraliteit in de Unie, die een
toename van de vermenging met of vervanging door hernieuwbare brandstoffen zoals
biomethaan, geavanceerde biobrandstoffen of hernieuwbare en koolstofarme
synthetische gasvormige en vloeibare brandstoffen vereist.
(6) Dergelijke biobrandstoffen en synthetische brandstoffen ter vervanging van diesel,
benzine en kerosine kunnen uit verschillende grondstoffen worden geproduceerd en in
hoge bijmengpercentages in fossiele brandstoffen worden gemengd. Zij kunnen
technisch worden gebruikt met de huidige voertuigtechnologie, die slechts in beperkte
mate moet worden aangepast. Hernieuwbare methanol kan ook worden gebruikt voor
de binnenvaart en de kustvaart. Synthetische en paraffinehoudende brandstoffen
8 Verordening (EU) 2019/631 van het Europees Parlement en de Raad van 17 april 2019 tot vaststelling
van CO2-emissienormen voor nieuwe personenauto's en nieuwe lichte bedrijfsvoertuigen, en tot
intrekking van Verordeningen (EG) nr. 443/2009 en (EU) nr. 510/2011 (PB L 111 van 25.4.2019, blz.
13).
9 Verordening (EU) 2019/1242 van het Europees Parlement en de Raad van 20 juni 2019 tot vaststelling
van CO2-emissienormen voor nieuwe zware bedrijfsvoertuigen en tot wijziging van Verordeningen
(EG) nr. 595/2009 en (EU) 2018/956 van het Europees Parlement en de Raad en Richtlijn 96/53/EG van
de Raad (PB L 198 van 25.7.2019, blz. 202).
10 COM(2021) 561.
11 COM(2021) 562.
NL 17 NL
bieden potentieel om het gebruik van fossiele brandstoffen voor de energievoorziening
van de vervoerssector terug te dringen. Al deze brandstoffen kunnen worden
gedistribueerd, opgeslagen en gebruikt met de bestaande infrastructuur of, indien
nodig, met soortgelijke infrastructuur.
(7) LNG zal waarschijnlijk een rol blijven spelen in de zeevaart, waarvoor momenteel nog
geen economisch levensvatbare emissievrije aandrijftechnologie beschikbaar is.
Volgens de mededeling over de strategie voor slimme en duurzame mobiliteit zouden
emissievrije zeeschepen tegen 2030 klaar zijn voor marktintroductie. Gezien de lange
levensduur van schepen, moet de omschakeling van de vloot stapsgewijs gebeuren. In
vergelijking met de zeevaart, zijn de schepen en afstanden in de binnenvaart doorgaans
kleiner en zouden emissievrije aandrijftechnologieën, zoals waterstof en elektriciteit,
sneller op de markt kunnen komen. Men verwacht niet dat LNG in die sector nog een
belangrijke rol zal spelen. Vervoersbrandstoffen zoals LNG moeten in toenemende
mate koolstofvrij worden gemaakt door ze bijvoorbeeld te mengen met of te
vervangen door vloeibaar biomethaan (bio-LNG) of hernieuwbare en koolstofarme
synthetische gasvormige e-brandstoffen (e-gas). Die koolstofvrije brandstoffen kunnen
in dezelfde infrastructuur worden gebruikt als gasvormige fossiele brandstoffen,
waardoor geleidelijk kan worden overgeschakeld op koolstofvrije brandstoffen.
(8) De technologie voor zware vrachtwagens op LNG is intussen helemaal matuur. De
gemeenschappelijke scenario’s die aan de strategie voor duurzame en slimme
mobiliteit en het klimaatdoelplan ten grondslag liggen, alsook de herziene Fit for 55-
modelscenario’s wijzen op een beperkte rol van gasvormige brandstoffen, die in
toenemende mate koolstofvrij zullen worden, voor zwaar wegvervoer over langere
afstand. Voorts wordt verwacht dat voertuigen op LPG en CNG, waarvoor in de Unie
reeds een toereikend infrastructuurnet bestaat, geleidelijk zullen worden vervangen
door emissievrije voertuigen; daarom wordt geoordeeld dat de inspanningen voor de
uitrol van LNG-infrastructuur die ook koolstofvrije brandstoffen kan leveren, beperkt
kunnen blijven tot het wegwerken van de resterende leemten op de hoofdnetten.
(9) De uitrol van openbaar toegankelijke laadinfrastructuur voor lichte elektrische
voertuigen is in de Unie niet gelijk verlopen. Een aanhoudende ongelijke spreiding
zou een belemmering vormen voor het gebruik van dergelijke voertuigen, waardoor de
connectiviteit in de hele Unie zou worden beperkt. Aanhoudende verschillen in de
beleidsambities en -benaderingen tussen de lidstaten staan haaks op de voor
substantiële marktinvesteringen vereiste zekerheid op lange termijn. Verplichte
nationale minimumstreefcijfers voor de lidstaten moeten daarom de beleidsrichting
bepalen en de nationale beleidskaders aanvullen. In die aanpak moeten nationale
streefcijfers op basis van de omvang van de vloot worden gecombineerd met op
afstand gebaseerde doelstellingen voor het trans-Europese vervoersnetwerk (TEN-T).
Nationale vlootstreefcijfers moeten ervoor zorgen dat de uitrol van voldoende
openbaar toegankelijke laadinfrastructuur gelijke tred houdt met de toename van
voertuigen in elke lidstaat. De op afstand gebaseerde doelstellingen voor het TEN-T-
netwerk moeten een volledige dekking van de hoofdwegennetten van de Unie met
elektrische laadpunten waarborgen en naadloos vervoer doorheen de Unie mogelijk
maken.
(10) Er moeten nationale streefcijfers op basis van het wagenpark worden vastgesteld op
basis van het totale aantal ingeschreven elektrische voertuigen in die lidstaat, aan de
hand van een gemeenschappelijke methode die rekening houdt met de technologische
ontwikkelingen, zoals de grotere autonomie van elektrische voertuigen of de
toenemende marktpenetratie van snelladers, waaraan een groter aantal voertuigen per
NL 18 NL
laadpunt kunnen laden dan bij een normaal laadpunt. Bij die methode moet ook
rekening worden gehouden met het verschillende laadpatroon tussen batterij- en plug-
in hybridevoertuigen. Een methode waarmee de nationale vloot wordt
gestandaardiseerd op basis van het totale maximale laadvermogen van de openbaar
toegankelijke laadinfrastructuur, moet ruimte bieden voor flexibiliteit bij de uitrol van
verschillende laadtechnologieën in de lidstaten.
(11) Bij de uitvoering door de lidstaten moet worden gezorgd voor voldoende openbaar
toegankelijke laadpunten, met name bij openbaarvervoerstations, zoals
passagiersterminals in havens, luchthavens of treinstations. Om het de consument
gemakkelijker te maken, moeten voldoende openbaar toegankelijke snellaadpunten
voor lichte voertuigen worden geïnstalleerd, met name op het TEN-T-netwerk,
teneinde volledige grensoverschrijdende connectiviteit te waarborgen en het verkeer
van elektrische voertuigen in de hele Unie mogelijk te maken.
(12) Eigenaars van elektrische voertuigen moeten grotendeels gebruik maken van
laadpunten in hun eigen gebouw of op collectieve parkeerplaatsen in residentiële en
niet-residentiële gebouwen. Hoewel de uitrol van infrastructuur voor leidingen en
laadpunten in die gebouwen geregeld is bij Richtlijn 2010/31/EU12 van het Europees
Parlement en de Raad, moeten de lidstaten bij de uitrolplanning van openbaar
toegankelijke laadpunten rekening houden met de beschikbaarheid van dergelijke
particuliere infrastructuur.
(13) Elektrische zware bedrijfsvoertuigen vergen andere laadinfrastructuur dan lichte
voertuigen. Op dit moment is er echter bijna nergens in de Unie openbaar
toegankelijke infrastructuur voor elektrische zware bedrijfsvoertuigen beschikbaar.
Een aanpak met een combinatie van op afstand gebaseerde doelstellingen voor het
TEN-T-netwerk, streefcijfers voor infrastructuur voor nachtelijk opladen en
streefcijfers voor stedelijke knooppunten moet in de hele Unie zorgen voor een
toereikende dekking van openbaar toegankelijke laadinfrastructuur voor elektrische
zware bedrijfsvoertuigen om de verwachte marktpenetratie van zware
bedrijfsvoertuigen op batterijen te ondersteunen.
(14) Op het TEN-T-netwerk moeten voldoende openbaar toegankelijke snellaadpunten
voor zware bedrijfsvoertuigen worden geïnstalleerd om de volledige
grensoverschrijdende connectiviteit te waarborgen en naadloos verkeer van elektrische
voertuigen in de hele Unie mogelijk te maken. Die infrastructuur moet over voldoende
vermogen beschikken om het voertuig binnen de wettelijke rusttijd van de bestuurder
te kunnen opladen. Om de elektrificatie van het langeafstandsvervoer te ondersteunen,
moeten zware bedrijfsvoertuigen niet alleen gebruik kunnen maken van snelle
laadpunten maar op het hoofdwegennet ook toegang hebben tot openbaar
toegankelijke laadinfrastructuur voor nachtelijk opladen.
(15) De laadinfrastructuur op het TEN-T-netwerk moet worden aangevuld met openbaar
toegankelijke snellaadinfrastructuur in stedelijke knooppunten. Er is met name
infrastructuur nodig om laadmogelijkheden te bieden voor distributievrachtwagens en
om vrachtwagens die langeafstandsvervoer verrichten de kans te geven op hun
bestemming te laden; het nationale streefcijfer op basis van het wagenpark moet ook
in steden voorzien in laadpunten voor lichte bedrijfsvoertuigen.
(16) De uitrol van laadinfrastructuur is even belangrijk op particuliere locaties, zoals in
particuliere garages en in logistieke centra om laden tijdens de nacht en op de
12 Richtlijn 2010/31/EU van het Europees Parlement en de Raad van 19 mei 2010 betreffende de
energieprestatie van gebouwen (PB L 153 van 18.6.2010, blz. 13).
NL 19 NL
bestemming mogelijk te maken. Overheidsinstanties moeten in het kader van de
ontwikkeling van hun herziene nationale beleidskaders maatregelen nemen om ervoor
te zorgen dat er adequate infrastructuur om tijdens de nacht of op de bestemming te
laden beschikbaar is.
(17) Tot de openbaar toegankelijke laad- of tankpunten behoren bijvoorbeeld particuliere
publiek toegankelijke laad- of tankpunten die zich op openbaar of privéterrein
bevinden, zoals openbare parkeerplaatsen of parkeerplaatsen van supermarkten. Een
laad- of tankpunt op privéterrein dat voor het grote publiek toegankelijk is, moet als
openbaar toegankelijk worden beschouwd, zelfs als de toegang beperkt is tot een
specifieke algemene groep gebruikers, bijvoorbeeld klanten. Laad- of tankpunten voor
autodeelsystemen mogen alleen als openbaar toegankelijk worden beschouwd als zij
uitdrukkelijk toegankelijk zijn voor derden. Laad- of tankpunten op privéterrein
waarvan de toegang beperkt is tot een beperkte, specifieke groep personen, zoals
parkeerplaatsen in kantoorgebouwen die alleen toegankelijk zijn voor werknemers of
gemachtigde personen, mogen niet als openbaar toegankelijke laad- of tankpunten
worden beschouwd.
(18) Een laadstation is de enige fysieke installatie voor het opladen van elektrische
voertuigen. Elk station heeft een theoretisch maximumvermogen, uitgedrukt in kW.
Elk station omvat ten minste één laadpunt dat slechts één voertuig tegelijk kan
bedienen. Het aantal laadpunten in een laadstation bepaalt hoeveel voertuigen op een
bepaald moment in dat station kunnen worden opgeladen. Wanneer op een laadstation
op een bepaald moment meer dan één voertuig wordt opgeladen, wordt het
maximumvermogen over de verschillende laadpunten verdeeld, waardoor het op elk
laadpunt geleverde vermogen lager is dan het laadvermogen van dat station. Een
laadpool bestaat uit een of meer laadstations op één specifieke locatie, met inbegrip
van, in voorkomend geval, de voor het laden bestemde parkeerplaatsen. Voor het
behalen van de in deze verordening vastgestelde streefcijfers voor laadpools kan het
minimale laadvermogen dat voor die pools vereist is, door een of meer laadstations
worden geleverd.
(19) De mogelijkheid om geavanceerde digitale diensten te ontwikkelen, met inbegrip van
aan een contract gekoppelde betaaloplossingen, en om met digitale middelen
transparante gebruikersinformatie te verstrekken, hangt af van de uitrol van digitaal
geconnecteerde en slimme laadpunten die de ontwikkeling van een digitaal verbonden
en interoperabele infrastructuur13 ondersteunen. Die slimme laadpunten moeten
bepaalde fysieke kenmerken en technische specificaties (hard- en software) bezitten
om gegevens in real time te kunnen verzenden en ontvangen, zodat informatie kan
worden uitgewisseld tussen marktdeelnemers die van deze gegevens afhankelijk zijn
voor de volledige ontwikkeling van de oplaadervaring, zoals exploitanten van
laadpunten, aanbieders van mobiliteitsdiensten, e-roamingplatforms,
distributiesysteembeheerders en uiteindelijk eindgebruikers.
(20) Slimme metersystemen als gedefinieerd in Richtlijn (EU) 2019/944 van het Europees
Parlement en de Raad14 leveren de realtimegegevens die nodig zijn om de stabiliteit
van het net te garanderen en aan te zetten tot een rationeel gebruik van laaddiensten.
Door in realtime nauwkeurige en transparante kostprijsinformatie te verstrekken,
13 In overeenstemming met de beginselen van het Europees interoperabiliteitskader —
Implementatiestrategie, COM/2017/0134 final.
14 Richtlijn (EU) 2019/944 van het Europees Parlement en de Raad van 5 juni 2019 betreffende
gemeenschappelijke regels voor de interne markt voor elektriciteit en tot wijziging van
Richtlijn 2012/27/EU (PB L 158 van 14.6.2019, blz. 125).
NL 20 NL
moedigen zij de gebruiker, in combinatie met slimme laadpunten, aan op te laden op
tijdstippen waarop de algemene elektriciteitsvraag en de energieprijzen laag zijn. Het
gebruik van slimme metersystemen in combinatie met slimme laadpunten kan het
laden optimaliseren, hetgeen voordelen biedt voor het elektriciteitssysteem en de
eindgebruiker. De lidstaten moeten het gebruik van slimme metersystemen voor het
opladen van elektrische voertuigen op openbaar toegankelijke laadpunten
aanmoedigen, voor zover dit technisch haalbaar en economisch redelijk is, en ervoor
zorgen dat die systemen voldoen aan de eisen van artikel 20 van Richtlijn (EU)
2019/944.
(21) Om in te spelen om de behoeften van het toenemende aantal elektrische voertuigen in
onder meer het wegvervoer, bij het spoor en in de zeevaart zal het oplaadproces
moeten worden geoptimaliseerd en beheerd op een manier die geen congestie
veroorzaakt en waarbij de beschikbaarheid van hernieuwbare elektriciteit en lage
elektriciteitsprijzen in het systeem optimaal worden benut. Met name slim opladen,
waarbij gebruik wordt gemaakt van aggregatie en vraagrespons op basis van de prijs,
kan de integratie van elektrische voertuigen in het elektriciteitssysteem verder
faciliteren. Systeemintegratie kan verder worden vergemakkelijkt door bidirectioneel
laden (tussen voertuig en net). Slim laden moet daarom worden ondersteund door alle
normale laadpunten waarop geparkeerde voertuigen gewoonlijk voor een langere
periode worden aangesloten.
(22) De ontwikkeling van infrastructuur voor elektrische voertuigen, de interactie van die
infrastructuur met het elektriciteitssysteem en de aan de verschillende actoren op de
markt voor elektrische mobiliteit toegekende rechten en verantwoordelijkheden
moeten in overeenstemming zijn met de beginselen van Richtlijn (EU) 2019/944. In
die zin moeten distributiesysteembeheerders op niet-discriminerende basis
samenwerken met iedereen die een openbaar toegankelijk laadpunt installeert of
exploiteert, en de lidstaten moeten ervoor zorgen dat voor de elektriciteitsvoorziening
van een laadpunt een contract kan worden gesloten met een andere leverancier dan de
entiteit die elektriciteit levert aan het huishouden of het gebouw waar dat laadpunt zich
bevindt. De toegang van EU-elektriciteitsleveranciers tot laadpunten mag geen afbreuk
doen aan de ontheffingen uit hoofde van artikel 66 van Richtlijn (EU) 2019/944.
(23) De installatie en het beheer van laadpunten voor elektrische voertuigen moeten op
basis van een concurrerende marktwerking worden ontwikkeld, waarbij die markt vrij
toegankelijk moet zijn voor alle partijen die laadinfrastructuur willen aanleggen of
beheren. Gezien de beperkte alternatieve locaties op de snelwegen vormen de
bestaande snelwegconcessies, bijvoorbeeld voor conventionele tankstations of
rustplaatsen, een bijzonder punt van zorg, aangezien die concessies soms een zeer
lange looptijd hebben en in sommige gevallen zelfs geen exacte einddatum hebben.
Voor laadstations op of in de buurt van bestaande rustplaatsen op de snelwegen
moeten de lidstaten ernaar streven om, voor zover mogelijk en in overeenstemming
met Richtlijn 2014/23/EU15 van het Europees Parlement en de Raad, nieuwe
concessies te gunnen teneinde de uitrolkosten te beperken en kansen te bieden aan
nieuwkomers op de markt.
(24) Prijstransparantie is van cruciaal belang voor naadloos en eenvoudig opladen en
bijtanken. Gebruikers van voertuigen op alternatieve brandstof moeten vóór het begin
van de laad- of tankbeurt nauwkeurige prijsinformatie krijgen. De prijs moet op een
15 Richtlijn 2014/23/EU van het Europees Parlement en de Raad van 26 februari 2014 betreffende het
plaatsen van concessieovereenkomsten (PB L 94 van 28.3.2014, blz. 1).
NL 21 NL
duidelijk gestructureerde wijze worden meegedeeld zodat eindgebruikers inzicht
krijgen in de verschillende kostencomponenten.
(25) Er ontstaan nieuwe diensten die het gebruik van elektrische voertuigen ondersteunen.
Entiteiten die deze diensten aanbieden, zoals aanbieders van mobiliteitsdiensten,
moeten onder eerlijke marktvoorwaarden kunnen werken. Exploitanten van
laadpunten mogen dergelijke dienstverleners geen ongeoorloofde
voorkeursbehandeling geven, bijvoorbeeld door ongerechtvaardigde prijsdifferentiatie
die de concurrentie kan belemmeren en uiteindelijk kan leiden tot hogere
consumentenprijzen. De Commissie moet toezicht houden op de ontwikkeling van de
oplaadmarkt. Bij de herziening van de verordening zal de Commissie maatregelen
nemen wanneer marktontwikkelingen dit vereisen, bijvoorbeeld als er sprake zou zijn
van beperkingen van diensten voor eindgebruikers of handelspraktijken die de
mededinging kunnen beperken.
(26) Het marktaandeel van motorvoertuigen op waterstof is momenteel zeer klein. De uitrol
van toereikende infrastructuur voor het tanken van waterstof is echter essentieel om
een grootschalige uitrol van motorvoertuigen op waterstof mogelijk te maken, zoals
beoogd in de waterstofstrategie van de Commissie voor een klimaatneutraal Europa 16.
Momenteel zijn er slechts in enkele lidstaten waterstoftankpunten en zijn de meeste
daarvan niet geschikt voor zware bedrijfsvoertuigen, waardoor waterstofvoertuigen
niet in de hele Unie kunnen rijden. Bindende streefcijfers voor de uitrol van openbaar
toegankelijke waterstoftankpunten moeten ervoor zorgen dat op het TEN-T-
kernnetwerk een voldoende dicht netwerk van waterstoftankpunten wordt uitgerold
om in de hele Unie naadloos vervoer met lichte en zware bedrijfsvoertuigen op
waterstof mogelijk te maken.
(27) Voertuigen op waterstof moeten kunnen tanken op of dichtbij hun bestemming, die
gewoonlijk in een stedelijk gebied ligt. Om ervoor te zorgen dat er op zijn minst in de
belangrijkste steden openbaar toegankelijke tankpunten zijn, moeten er
waterstoftankstations komen in alle stedelijke knooppunten zoals gedefinieerd in
Verordening (EU) nr. 1315/201317 van het Europees Parlement en de Raad.
Overheden moeten onderzoeken of die stations in stedelijke knooppunten kunnen
worden voorzien in multimodale goederenterminals, aangezien dat niet alleen typische
bestemmingen zijn voor zware bedrijfsvoertuigen zijn, maar ook andere
vervoerswijzen, zoals het spoor en de binnenvaart, daar waterstof zouden kunnen
tanken.
(28) In een vroeg stadium van marktintroductie bestaat er nog steeds een zekere mate van
onzekerheid over het soort voertuigen dat op de markt zal komen en over het soort
technologieën dat op grote schaal zal worden gebruikt. Zoals uiteengezet in de
mededeling van de Commissie “Een waterstofstrategie voor een klimaatneutraal
Europa”18 werd het segment van de zware bedrijfsvoertuigen aangemerkt als het meest
kansrijke segment voor een snelle grootschalige uitrol van waterstofvoertuigen.
Daarom moet de infrastructuur voor het tanken van waterstof voorlopig op dat
segment focussen en moeten lichte voertuigen ook gebruik kunnen maken van
openbaar toegankelijke waterstoftankstations. Met het oog op de interoperabiliteit
moeten alle openbaar toegankelijke waterstofstations een druk van ten minste 700 bar
16COM(2020) 301 final.
17 Verordening (EU) Nr. 1315/2013 van het Europees Parlement en de Raad van 11 december 2013
betreffende richtsnoeren van de Unie voor de ontwikkeling van het trans-Europees vervoersnetwerk en
tot intrekking van Besluit nr. 661/2010/EU (PB L 348 van 20.12.2013, blz. 1).
18 COM(2020) 301 final
NL 22 NL
leveren. Bij de uitrol van infrastructuur moet ook rekening worden gehouden met de
opkomst van nieuwe technologieën, zoals vloeibare waterstof, die zware
bedrijfsvoertuigen een grotere autonomie bieden en die de voorkeur genieten van
sommige voertuigfabrikanten. Daartoe moet bij een minimumaantal
waterstoftankstations vloeibaar waterstof kunnen worden getankt met een druk van
700 bar.
(29) De Unie beschikt over een aantal LNG-tankpunten, die een ruggengraat vormen voor
het verkeer van zware bedrijfsvoertuigen op LNG. Het TEN-T-kernnetwerk moet de
basis blijven voor de uitrol van LNG-infrastructuur en geleidelijk aan voor bio-LNG,
aangezien het de belangrijkste verkeersstromen verwerkt en grensoverschrijdende
verbindingen in de hele Unie mogelijk maakt. In Richtlijn 2014/94/EU werd
aanbevolen dat dergelijke tankpunten om de 400 km op het TEN-T-kernnetwerk
zouden worden geïnstalleerd, maar het netwerk vertoont nog enkele kleine lacunes om
die doelstelling te bereiken. De lidstaten moeten die doelstelling uiterlijk in 2025
bereiken en de resterende leemten opvullen, waarna de doelstelling vervalt.
(30) Gebruikers van voertuigen op alternatieve brandstoffen moeten vlot en gemakkelijk
kunnen betalen bij alle openbaar toegankelijke laad- en tankpunten, zonder de
verplichting een contract te sluiten met de exploitant van het laad- of tankpunt of een
aanbieder van mobiliteitsdiensten. Daarom moeten alle openbaar toegankelijke laad-
en tankpunten op ad-hocbasis de in de Unie gangbare betaalmiddelen aanvaarden, met
name elektronische betalingen via terminals en apparatuur voor betalingsdiensten. Die
ad-hocbetalingsmethode moet altijd beschikbaar zijn voor consumenten, zelfs als bij
het laad- of tankpunt op basis van een contract kan worden betaald.
(31) De vervoersinfrastructuur moet alle gebruikers naadloze mobiliteit en toegankelijkheid
bieden, ook aan personen met een handicap en ouderen. In beginsel moeten de plaats
van alle laad- en tankstations en die stations zelf zodanig worden ontworpen dat zij
door zoveel mogelijk mensen kunnen worden gebruikt, ook door ouderen, personen
met beperkte mobiliteit en personen met een handicap. Er moet bijvoorbeeld
voldoende ruimte worden voorzien rond de parkeerplaats, het laadstation moet zonder
drempel bereikbaar zijn, de knoppen en het scherm van het laadstation moeten op een
passende hoogte staan en de laad- en tankkabels mogen niet te zwaar zijn zodat ze ook
hanteerbaar zijn voor mensen met beperkte spierkracht. Bovendien moet de
gebruikersinterface van de laadpunten toegankelijk zijn. In die zin moeten de
toegankelijkheidseisen van de bijlagen I en III bij Richtlijn 2019/88219 van toepassing
zijn op laad- en tankinfrastructuur.
(32) Walstroomvoorzieningen kunnen schone stroom leveren aan de zee- en binnenvaart en
helpen om de milieu-impact van zee- en binnenschepen te beperken. In het kader van
FuelEU Zeevaart worden exploitanten van container- en passagiersschepen verplicht
de emissies op de ligplaats te verminderen. Bindende uitrolstreefcijfers moeten ervoor
zorgen dat in de zeehavens van het kernnetwerk en uitgebreid netwerk van het TEN-T
voldoende walstroomvoorzieningen komen om de sector in staat te stellen zijn
verplichtingen na te leven. De toepassing van deze doelstellingen op alle TEN-T-
zeehavens moet zorgen voor een gelijk speelveld tussen havens.
(33) Containerschepen en passagiersschepen, de twee categorieën schepen die op de
ligplaats de meeste emissies per schip veroorzaken, moeten bij voorrang van
walstroom worden voorzien. Om rekening te houden met de kenmerken van de
19 Richtlijn 2019/882 van het Europees Parlement en de Raad van 17 april 2019 betreffende de
toegankelijkheidsvoorschriften voor producten en diensten (PB L 151 van 7.6.2019, blz. 70).
NL 23 NL
elektriciteitsbehoeften van verschillende passagiersschepen op de ligplaats en met de
operationele kenmerken van de haven, moet voor passagiersschepen een onderscheid
worden gemaakt tussen de eisen voor enerzijds ro-ro-passagiersschepen en
hogesnelheidspassagiersschepen en anderzijds de overige types passagiersschepen.
(34) In de streefcijfers moet rekening worden gehouden met de soorten schepen die van
stroom worden voorzien en met hun respectieve verkeersvolumes. Zeehavens met een
bescheiden verkeersvolume van bepaalde scheepscategorieën moeten op basis van een
minimumverkeersvolume worden vrijgesteld van de verplichte eisen voor de
overeenkomstige categorieën, om te voorkomen dat capaciteit wordt geïnstalleerd die
daarna onderbenut blijft. Evenzo mogen de verplichte streefcijfers niet gericht zijn op
de maximale vraag, maar op een voldoende hoog volume, om een onderbenutting van
de capaciteit te voorkomen en rekening te houden met de operationele kenmerken van
de haven. Zeevervoer is belangrijk voor de cohesie en de economische ontwikkeling
van eilanden in de Unie. De energieproductiecapaciteit op die eilanden is niet altijd
toereikend om tegemoet te komen aan de vraag naar energie die met de levering van
walstroom gepaard gaat. In dergelijke gevallen moeten eilanden van die eis worden
vrijgesteld, tenzij en totdat een elektrische verbinding met het vasteland is gerealiseerd
of tot er ter plaatse voldoende productiecapaciteit uit schone energiebronnen
beschikbaar is.
(35) Tegen 2025 moet in de zeehavens een kernnetwerk van LNG-tankpunten beschikbaar
zijn. LNG-tankpunten bestaan uit terminals, tanks en mobiele containers voor LNG, en
LNG-bunkerstations en -bunkerschepen.
(36) De elektriciteitsvoorziening aan stilstaande luchtvaartuigen op luchthavens moet het
verbruik van vloeibare brandstof vervangen door een schonere energiebron voor
luchtvaartuigen (gebruik van hulpaggregaten) of grondgroepen (GPU’s). Dit moet het
lawaai en de uitstoot van verontreinigende stoffen verminderen, de luchtkwaliteit
verbeteren en de impact op de klimaatverandering beperken. Daarom moet voor alle
commerciële vluchtuitvoeringen gebruik kunnen worden gemaakt van externe
stroomvoorzieningen als het toestel op een TEN-T-luchthaven geparkeerd is bij de
gates of op een buitenstandplaats.
(37) Overeenkomstig artikel 3 van Richtlijn 2014/94/EU hebben de lidstaten nationale
beleidskaders vastgesteld met hun plannen en doelstellingen om te waarborgen dat die
doelstellingen worden bereikt. Zowel uit de beoordeling van het nationale
beleidskader als uit de evaluatie van Richtlijn 2014/94/EU is gebleken dat er behoefte
is aan meer ambitie en een beter gecoördineerde aanpak over de lidstaatgrenzen heen
om de verwachte groei van het gebruik van voertuigen op alternatieve brandstoffen,
met name elektrische voertuigen, op te vangen. Bovendien zullen voor alle
vervoerswijzen alternatieven voor fossiele brandstoffen nodig zijn om de ambities van
de Europese Green Deal te verwezenlijken. De bestaande nationale beleidskaders
moeten worden herzien om duidelijk aan te geven hoe de lidstaten zullen voldoen aan
de veel grotere behoefte aan openbaar toegankelijke laad- en tankinfrastructuur, zoals
uitgedrukt in de bindende streefcijfers. De herziene kaders moeten in gelijke mate
betrekking hebben op alle vervoerswijzen, m.i.v. de vervoerswijzen waarvoor geen
bindende uitrolstreefcijfers zijn vastgesteld.
(38) In de herziene nationale beleidskaders van de lidstaten moeten ondersteunende acties
worden opgenomen om de markt voor alternatieve brandstoffen te ontwikkelen, met
inbegrip van de uitrol van de nodige infrastructuur, in nauwe samenwerking met de
regionale en lokale autoriteiten en de betrokken sectoren, en met inachtneming van de
NL 24 NL
behoeften van kleine en middelgrote ondernemingen. Daarnaast moeten in de herziene
kaders het algemene nationale kader voor de planning, vergunningverlening en
aanbesteding van die infrastructuur worden beschreven, met inbegrip van de
vastgestelde belemmeringen en maatregelen om die weg te nemen, zodat de
infrastructuur sneller kan worden uitgerold.
(39) De Commissie moet de ontwikkeling en implementatie van de herziene nationale
beleidskaders van de lidstaten faciliteren door middel van de uitwisseling van
informatie en beste praktijken tussen de lidstaten.
(40) Om alternatieve brandstoffen te promoten en de relevante infrastructuur te
ontwikkelen, moeten de nationale beleidskaders bestaan uit gedetailleerde strategieën
om het gebruik die brandstoffen te bevorderen in sectoren die moeilijk koolstofvrij
kunnen worden gemaakt, zoals de luchtvaart, de zee- en binnenvaart en het
spoorvervoer over lijnen die niet kunnen worden geëlektrificeerd. De lidstaten moeten
met name duidelijke strategieën ontwikkelen om de binnenvaart over de TEN-T-
waterwegen koolstofvrij te maken, in nauwe samenwerking met de andere betrokken
lidstaten. Er moeten ook langetermijnstrategieën voor decarbonisatie worden
ontwikkeld voor TEN-T-havens en -luchthavens, met bijzondere aandacht voor de
uitrol van infrastructuur voor emissiearme en emissievrije schepen en luchtvaartuigen
en voor spoorlijnen die niet worden geëlektrificeerd. Op basis van die strategieën moet
de Commissie deze verordening herzien teneinde voor die sectoren meer bindende
doelstellingen vast te stellen.
(41) De lidstaten moeten gebruikmaken van een breed scala aan regelgevende en niet-
regelgevende stimulansen en maatregelen om de bindende streefcijfers te halen en hun
nationale beleidskaders uit te voeren; dat moet gebeuren in nauwe samenwerking met
actoren uit de particuliere sector, die een sleutelrol moeten spelen bij de ondersteuning
van de ontwikkeling van infrastructuur voor alternatieve brandstoffen.
(42) Overeenkomstig Richtlijn 2009/33/EG20 van het Europees Parlement en de Raad zijn
nationale minimumstreefcijfers vastgesteld voor overheidsaankopen van schone en
emissievrije bussen, d.w.z. schone bussen die alternatieve brandstoffen gebruiken
zoals gedefinieerd in artikel 2, punt 3), van deze verordening. Nu steeds meer OV-
autoriteiten en -exploitanten overschakelen op schone en emissievrije bussen om die
doelstellingen te halen, moeten de lidstaten de gerichte bevordering en ontwikkeling
van de noodzakelijke infrastructuur voor bussen als essentieel onderdeel opnemen in
hun nationale beleidskaders. Zij moeten passende instrumenten invoeren en in stand
houden om ook voor eigen wagenparken de uitrol van laad- en tankinfrastructuur te
bevorderen en met name voor schone en emissievrije stads- en streekbussen.
(43) In het licht van de toenemende diversiteit van de soorten brandstof voor
motorvoertuigen, in combinatie met de nog steeds groeiende wegmobiliteit van
burgers in de hele Unie, moeten voertuiggebruikers op een duidelijke en gemakkelijk
te begrijpen manier worden geïnformeerd over de brandstoffen die bij tankstations te
koop zijn en over de compatibiliteit van hun voertuigen met de verschillende
brandstoffen of laadpunten op de EU-markt. De lidstaten moeten kunnen besluiten
deze informatiemaatregelen ook in te voeren ten aanzien van voertuigen die vóór 18
november 2016 op de markt gebracht zijn.
(44) Eenvoudige en gemakkelijk te vergelijken informatie over de prijzen van verschillende
brandstoffen kan voor de voertuiggebruikers van belang zijn om de relatieve kosten
20 Richtlijn 2009/33/EG van het Europees Parlement en de Raad van 23 april 2009 inzake de bevordering
van schone en energiezuinige wegvoertuigen (PB L 120 van 15.5.2009, blz. 5).
NL 25 NL
van de in de handel verkrijgbare brandstoffen beter te kunnen beoordelen. Daarom
moet in alle relevante tankstations ter informatie een vergelijking van eenheidsprijzen
van bepaalde alternatieve brandstoffen en conventionele brandstoffen, uitgedrukt als
“brandstofprijs per 100 km”, worden getoond.
(45) Consumenten moeten voldoende informatie krijgen over de geografische ligging,
kenmerken en diensten die worden aangeboden bij openbaar toegankelijke laad- en
tankpunten voor alternatieve brandstoffen die onder deze verordening vallen. Daarom
moeten de lidstaten exploitanten of eigenaars van openbaar toegankelijke laad- en
tankpunten verplichten relevante statische en dynamische gegevens beschikbaar te
stellen. Er moeten eisen worden vastgesteld met betrekking tot de beschikbaarheid en
toegankelijkheid van relevante laad- en tankgegevens, voortbouwend op de resultaten
van de programmaondersteunende actie inzake “Gegevensvergaring met betrekking tot
laad- en tankpunten voor alternatieve brandstoffen en unieke identificatiecodes voor e-
mobiliteitsactoren” (“IDACS”).
(46) Gegevens moeten een fundamentele rol spelen bij de goede werking van de laad- en
tankinfrastructuur. Het formaat, de frequentie en de kwaliteit waarin de gegevens
beschikbaar en toegankelijk moeten worden gemaakt, moeten bepalend zijn voor de
algemene kwaliteit van een infrastructuurecosysteem voor alternatieve brandstoffen
dat aan de behoeften van de gebruikers beantwoordt. Bovendien moeten die gegevens
in alle lidstaten op coherente wijze toegankelijk zijn. Daarom moeten de gegevens
worden verstrekt overeenkomstig de in Richtlijn 2010/40/EU21 van het Europees
Parlement en de Raad voor nationale toegangspunten (NAP's) vastgestelde regels.
(47) Het is van cruciaal belang dat alle actoren in het ecosysteem voor elektrische
mobiliteit vlot met digitale middelen kunnen interageren zodat ze de eindgebruiker een
optimale dienstverlening kunnen bieden. Dit vereist unieke identificatiecodes van de
relevante actoren in de waardeketen. Daartoe moeten de lidstaten een organisatie voor
de identificatie van registraties (IDRO) aanwijzen, die belast wordt met de afgifte en
het beheer van unieke identificatiecodes (ID's) om, ten minste, exploitanten van
laadpunten en aanbieders van mobiliteitsdiensten te identificeren. De IDRO moet
informatie verzamelen over e-mobiliteitsidentificatiecodes die reeds worden gebruikt
in de betrokken lidstaat; waar nodig, nieuwe e-mobiliteitscodes toekennen aan
exploitanten van laadpunten en aanbieders van mobiliteitsdiensten conform een voor
de hele Unie vastgestelde gemeenschappelijke logica voor de formattering van
elektronische mobiliteitsidentificatiecodes; en ervoor zorgen dat die e-mobiliteitscodes
kunnen worden uitgewisseld en geverifieerd via een mogelijk toekomstig
gemeenschappelijk register van identificatiegegevens (IDRR). De Commissie moet
technische richtsnoeren opstellen voor de oprichting van een dergelijke organisatie,
voortbouwend op de programmaondersteunende actie inzake “Gegevensvergaring met
betrekking tot laad- en tankpunten voor alternatieve brandstoffen en unieke
identificatiecodes voor e-mobiliteitsactoren” (IDACS).
(48) Om de toegang tot de markt van alternatieve brandstoffen te vergemakkelijken en te
consolideren, moeten voor de zee- en binnenvaart nieuwe normen worden vastgesteld
met betrekking tot de elektriciteitsvoorziening en het bunkeren van waterstof,
methanol en ammoniak, naast normen voor de communicatie tussen schepen en
infrastructuur.
21 Richtlijn 2010/40/EU van het Europees Parlement en de Raad van 7 juli 2010 betreffende het kader
voor het invoeren van intelligente vervoerssystemen op het gebied van wegvervoer en voor interfaces
met andere vervoerswijzen (PB L 207 van 6.8.2010, blz. 1).
NL 26 NL
(49) De Internationale Maritieme Organisatie (IMO) werkt aan uniforme en internationaal
erkende veiligheids- en milieunormen voor vervoer over zee. Conflicten met
internationale normen moeten worden voorkomen omdat vervoer over zee van nature
een mondiale dimensie heeft. Daarom moet de Europese Unie ervoor zorgen dat
technische specificaties voor vervoer over zee die op grond van deze verordening
worden vastgesteld conform zijn met de internationale regels van de IMO.
(50) De technische specificaties voor de interoperabiliteit van laad- en tankpunten moeten
worden vastgesteld aan de hand van Europese of internationale normen. De Europese
normalisatieorganisaties (ENO’s) moeten Europese normen vaststellen
overeenkomstig artikel 10 van Verordening (EU) nr. 1025/201222 van het Europees
Parlement en de Raad. Die normen moeten gebaseerd zijn op bestaande internationale
normen of lopende internationale normalisatiewerkzaamheden, indien van toepassing.
(51) De in bijlage II bij Richtlijn 2014/94/EU van het Europees Parlement en de Raad
gespecificeerde technische specificaties moeten van toepassing blijven zoals
gespecificeerd in die richtlijn.
(52) Bij de toepassing van deze verordening moet de Commissie relevante
deskundigengroepen raadplegen, met name het Forum voor duurzaam vervoer (STF)
en het Europees Forum voor duurzame scheepvaart (ESSF). Deze raadpleging van
deskundigen is uitermate belangrijk als de Commissie voornemens is gedelegeerde of
uitvoeringshandelingen uit hoofde van deze verordening vast te stellen.
(53) De ontwikkelingen op het gebied van infrastructuur voor alternatieve brandstoffen
gaan snel. Het ontbreken van gemeenschappelijke technische specificaties vormt een
belemmering voor de totstandbrenging van een interne markt voor infrastructuur voor
alternatieve brandstoffen. Daarom moet aan de Commissie de bevoegdheid worden
verleend om overeenkomstig artikel 290 VWEU technische specificaties vast te stellen
met betrekking tot gebieden waarvoor nog geen technische specificaties bestaan maar
wel nodig zijn. Het gaat onder meer om communicatie tussen elektrische voertuigen
en de laadpunten, communicatie tussen laadpunten en het managementsysteem voor de
laadsoftware (back-end); communicatie in verband met roaming door elektrische
voertuigen en communicatie met het elektriciteitsnet. Voorts moet een passend
governancekader worden gedefinieerd en moeten de rollen worden beschreven van de
verschillende actoren die bij het ecosysteem voor communicatie tussen voertuigen en
netten zijn betrokken. Bovendien moet rekening worden gehouden met opkomende
technologische ontwikkelingen, zoals elektrische wegsystemen (ERS). Wat de
verstrekking van gegevens betreft, moet worden voorzien in aanvullende soorten
gegevens en technische specificaties met betrekking tot de frequentie waarmee en het
formaat en de kwaliteit waarin die gegevens beschikbaar en toegankelijk moeten
worden gemaakt.
(54) De markt voor alternatieve brandstoffen en met name voor emissievrije brandstoffen
bevindt zich nog in een pril ontwikkelingsstadium en de technologie evolueert snel.
Dit zal waarschijnlijk van invloed zijn op de vraag naar alternatieve brandstoffen en
bijgevolg op de infrastructuur voor alternatieve brandstoffen voor alle vervoerswijzen.
Daarom moet de Commissie deze verordening uiterlijk eind 2026 herzien, met name
22 Verordening (EU) nr. 1025/2012 van het Europees Parlement en de Raad van 25 oktober 2012
betreffende Europese normalisatie, tot wijziging van de Richtlijnen 89/686/EEG en 93/15/EEG van de
Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG,
2007/23/EG, 2009/23/EG en 2009/105/EG van het Europees Parlement en de Raad en tot intrekking
van Beschikking 87/95/EEG van de Raad en Besluit nr. 1673/2006/EG van het Europees Parlement en
de Raad (PB L 316 van 14.11.2012, blz. 12).
NL 27 NL
wat betreft de streefcijfers voor elektrische laadpunten voor zware bedrijfsvoertuigen
en de streefcijfers voor infrastructuur voor alternatieve brandstoffen voor emissievrije
schepen en luchtvaartuigen.
(55) Daar de doelstelling van deze verordening, namelijk een brede ontwikkeling van de
markt voor alternatieve brandstoffen bevorderen, niet voldoende door de lidstaten kan
worden verwezenlijkt maar, omdat er maatregelen nodig zijn om tegemoet te komen
aan de vraag naar een kritische massa van voertuigen op alternatieve brandstof en naar
kostenefficiënte ontwikkelingen door de Europese industrie, en om de mobiliteit van
voertuigen op alternatieve brandstoffen in de hele Unie mogelijk te maken, beter door
de Unie kan worden verwezenlijkt, kan de Unie maatregelen vaststellen
overeenkomstig het subsidiariteitsbeginsel zoals vastgelegd in artikel 5 van het
Verdrag betreffende de Europese Unie. Overeenkomstig het in hetzelfde artikel
neergelegde evenredigheidsbeginsel gaat deze verordening niet verder dan nodig is om
deze doelstelling te verwezenlijken,
(56) Richtlijn 2014/94/EU moet daarom worden ingetrokken,
HEBBEN DE VOLGENDE VERORDENING VASTGESTELD:
Artikel 1
Onderwerp
1. Bij deze verordening worden bindende nationale streefcijfers vastgesteld voor de
EU-brede uitrol van voldoende infrastructuur voor alternatieve brandstoffen voor
wegvoertuigen, vaartuigen en stilstaande luchtvaartuigen. Er worden
gemeenschappelijke technische specificaties en eisen vastgesteld inzake de
gebruikersinformatie, gegevensverstrekking en betalingsmodaliteiten voor
infrastructuur voor alternatieve brandstoffen.
2. Deze verordening bevat regels voor de nationale beleidskaders die de lidstaten
dienen vast te stellen, met inbegrip van de uitrol van infrastructuur voor alternatieve
brandstoffen in gebieden waarvoor geen bindende EU-doelstellingen zijn vastgesteld,
en inzake de verslaglegging over de uitrol van die infrastructuur.
3. Bij deze verordening wordt een rapportagemechanisme ingesteld om samenwerking
te stimuleren en een degelijke monitoring van de voortgang te waarborgen. Dat
mechanisme voorziet in een gestructureerd, transparant en iteratief proces tussen de
Commissie en de lidstaten dat gericht is op de ontwikkeling van de nationale
beleidskaders, op de daaropvolgende uitvoering daarvan en op de overeenkomstige
maatregelen van de Commissie.
Artikel 2
Definities
Voor de toepassing van deze verordening wordt verstaan onder:
NL 28 NL
(1) “toegankelijkheid van de gegevens”: de mogelijkheid om de gegevens te allen tijde
in een machineleesbaar formaat op te vragen en te verkrijgen, als gedefinieerd in
artikel 2, punt 5, van Gedelegeerde Verordening (EU) 2015/96223 van de Commissie;
(2) “ad-hocprijs”: de prijs die een exploitant van een laad- of tankpunt aan een
eindgebruiker aanrekent om op ad-hocbasis te laden of te tanken;
(3) “alternatieve brandstoffen”: brandstoffen of energiebronnen die, althans gedeeltelijk,
dienen als vervanging van fossiele oliebronnen in de energievoorziening voor
vervoer en die kunnen bijdragen tot de decarbonisatie van de energievoorziening en
tot betere milieuprestaties van de vervoerssector, met inbegrip van:
(a) “alternatieve brandstoffen voor emissievrije voertuigen”:
– elektriciteit,
– waterstof,
– ammoniak,
(b) “hernieuwbare brandstoffen”: biomassabrandstoffen en biobrandstoffen als
gedefinieerd in artikel 2, punten 27 en 33, van Richtlijn (EU) 2018/2001, uit
hernieuwbare energiebronnen geproduceerde synthetische en
paraffinehoudende brandstoffen, waaronder ammoniak,
–
–
(c) “alternatieve fossiele brandstoffen” voor een overgangsfase:
– aardgas, in gasvorm (Compressed Natural Gas — CNG) en in vloeibare vorm
(Liquefied Natural Gas — LNG),
– vloeibaar gemaakt petroleumgas (LPG), en
– uit niet-hernieuwbare energiebronnen geproduceerde synthetische en
paraffinehoudende brandstoffen;
(4) “luchthaven van het TEN-T-kernnetwerk en het uitgebreide TEN-T-netwerk”: een
luchthaven als genoemd en gecategoriseerd in bijlage II bij Verordening (EU) nr.
1315/2013;
(5) “luchthavenbeheerder”: als gedefinieerd in artikel 2, punt 2, van Richtlijn
2009/12/EG24 van het Europees Parlement en de Raad;
(6) “automatische authenticatie”: de authenticatie van een voertuig bij een laadpunt via
de laadconnector of telematica;
(7) “beschikbaarheid van gegevens”: het bestaan van gegevens in een digitaal
machineleesbaar formaat;
(8) “batterijvoertuig”: een elektrisch voertuig dat uitsluitend op de elektromotor rijdt,
zonder secundaire voortstuwingsbron;
23 Gedelegeerde Verordening (EU) 2015/962 van de Commissie van 18 december 2014 ter aanvulling van
Richtlijn 2010/40/EU van het Europees Parlement en de Raad wat de verlening van EU-wijde
realtimeverkeersinformatiediensten betreft (PB L 157 van 23.6.2015, blz. 21).
24 Richtlijn 2009/12/EG van het Europees Parlement en de Raad van 11 maart 2009 inzake
luchthavengelden (PB L 70 van 14.3.2009, blz. 11).
NL 29 NL
(9) “bidirectioneel laden”: een slim laadproces waarbij de richting van de
elektriciteitsstroom kan worden omgekeerd, waardoor elektriciteit ook van de batterij
naar het laadpunt waarop zij is aangesloten kan stromen;
(10) “connector”: de fysieke interface tussen het laadpunt en het elektrische voertuig via
dewelke de elektrische energie wordt uitgewisseld;
(11) “commercieel luchtvervoer”: luchtvervoer als gedefinieerd in artikel 3, punt 24), van
Verordening (EU) 2018/113925 van het Europees Parlement en de Raad;
(12) “containerschip”: een schip dat uitsluitend is ontworpen voor het vervoer van
containers in ruimen en op het dek;
(13) “betaling op basis van een contract”: een betaling door de eindgebruiker van een
laad- of tankdienst aan een aanbieder van mobiliteitsdiensten op basis van een
contract tussen de eindgebruiker en de aanbieder van mobiliteitsdiensten;
(14) “digitaal verbonden laadpunt”: een laadpunt dat in realtime informatie kan verzenden
en ontvangen, dat in twee richtingen met het elektriciteitsnet en met het elektrisch
voertuig kan communiceren, en dat op afstand kan worden gemonitord en beheerd,
onder meer om de laadsessie te starten en te stoppen en om de elektriciteitsstromen te
meten;
(15) “distributiesysteembeheerder”: een beheerder als gedefinieerd in artikel 2, punt 29,
van Richtlijn (EU) 2019/944;
(16) “dynamische gegevens”: gegevens die vaak of op regelmatige basis wijzigen;
(17) “elektrisch wegsysteem”: een fysieke installatie op een weg waarmee elektriciteit
kan worden verstrekt aan een rijdend elektrisch voertuig;
(18) “elektrisch voertuig”: een motorvoertuig, uitgerust met een aandrijving die bestaat uit
ten minste één niet-perifere elektromotor als energieomzetter met een elektrisch
oplaadbaar energieopslagsysteem, dat extern kan worden opgeladen;
(19) “elektriciteitsvoorziening aan stilstaande luchtvaartuigen”: de levering van
elektriciteit via een gestandaardiseerde vaste of mobiele interface aan luchtvaartuigen
die aan de gate of op een buitenstandplaats van een luchthaven zijn geparkeerd;
(20) “eindgebruiker”: een natuurlijke of rechtspersoon die alternatieve brandstof koopt
voor direct gebruik in een voertuig;
(21) “e-roaming”: de uitwisseling van gegevens en betalingen tussen de exploitant van
een laad- of tankpunt en een aanbieder van mobiliteitsdiensten van wie een
eindgebruiker een laaddienst koopt;
(22) “elektronisch roamingplatform”: een platform dat marktspelers, met name aanbieders
van mobiliteitsdiensten en exploitanten van laad- of tankpunten, met elkaar verbindt
om hen in staat te stellen aan elkaar diensten te verlenen, met inbegrip van e-
roaming;
25 Verordening (EU) 2018/1139 van het Europees Parlement en de Raad van 4 juli 2018 inzake
gemeenschappelijke regels op het gebied van burgerluchtvaart en tot oprichting van een Agentschap
van de Europese Unie voor de veiligheid van de luchtvaart, en tot wijziging van de Verordeningen (EG)
nr. 2111/2005, (EG) nr. 1008/2008, (EU) nr. 996/2010, (EU) nr. 376/2014 en de Richtlijnen
2014/30/EU en 2014/53/EU van het Europees Parlement en de Raad, en tot intrekking van de
Verordeningen (EG) nr. 552/2004 en (EG) nr. 216/2008 van het Europees Parlement en de Raad en
Verordening (EEG) nr. 3922/91 van de Raad (PB L 212 van 22.8.2018, blz. 1).
NL 30 NL
(23) “Europese norm”: een Europese norm als gedefinieerd in artikel 2, punt 1, c), van
Verordening (EU) nr. 1025/2012;
(24) “goederenterminal”: een goederenterminal als gedefinieerd in artikel 3, punt s), van
Verordening (EU) nr. 1315/2013;
(25) “brutotonnage (GT)”: brutotonnage als gedefinieerd in artikel 3, punt e), van
Verordening (EU) 2015/75726 van het Europees Parlement en de Raad;
(26) “zwaar bedrijfsvoertuig”: een motorvoertuig van de categorieën M2, M3, N2 of N3
zoals gedefinieerd in bijlage II bij Richtlijn 2007/46/EG27;
(27) “laadpunt voor hoog vermogen”: een laadpunt met een vermogen van meer dan
22 kW waarmee elektriciteit kan worden verstrekt aan een elektrisch voertuig;
(28) “hogesnelheidspassagiersvaartuig”: een vaartuig als omschreven in hoofdstuk X,
voorschrift 1, van het SOLAS-verdrag van 1974, en dat bestemd is voor het vervoer
van meer dan twaalf passagiers;
(29) “licht voertuig”: een motorvoertuig van de categorieën M1 of N1 zoals gedefinieerd
in bijlage II bij Richtlijn 2007/46/EG;
(30) “aanbieder van mobiliteitsdiensten”: een rechtspersoon die tegen vergoeding
diensten verleent aan eindgebruikers, met inbegrip van de verkoop van laaddiensten;
(31) “laadpunt voor normaal vermogen”: een laadpunt met een vermogen van maximaal
22 kW waarmee elektriciteit kan worden overgebracht naar een elektrisch voertuig;s
(32) “nationaal toegangspunt”: een digitale interface waarbij bepaalde statische en
dynamische gegevens toegankelijk worden gemaakt voor hergebruik door
gebruikers, zoals door de lidstaten geïmplementeerd in overeenstemming met artikel
3 van Gedelegeerde Verordening (EU) 2015/962 van de Commissie;
(33) “exploitant van een laadpunt”: de entiteit die verantwoordelijk is voor het beheer en
de exploitatie van een laadpunt dat een laaddienst levert aan eindgebruikers, onder
meer namens en voor rekening van een aanbieder van mobiliteitsdiensten;
(34) “exploitant van een tankpunt”: de entiteit die verantwoordelijk is voor het beheer en
de werking van een tankpunt dat een tankdienst levert aan eindgebruikers, onder
meer namens en voor rekening van een aanbieder van mobiliteitsdiensten;
(35) “passagiersschip”: een schip dat meer dan 12 passagiers vervoert, met inbegrip van
cruiseschepen, hogesnelheidspassagiersvaartuigen en schepen met voorzieningen om
weg- of spoorvoertuigen in staat te stellen op en van het schip te rijden (“ro-ro-
passagiersschepen”);
(36) “plug-in hybride voertuig”: elektrisch voertuig waarbij een conventionele
verbrandingsmotor wordt gecombineerd met een elektrisch aandrijfsysteem, dat via
een externe elektrische energiebron kan worden opgeladen;
(37) “laadvermogen”: het theoretische maximumvermogen, uitgedrukt in kW, dat door
een laadpunt, -station, -pool of walstroomvoorziening kan worden geleverd aan een
26 Verordening (EU) 2015/757 van het Europees Parlement en de Raad van 29 april 2015 betreffende de
monitoring, de rapportage en de verificatie van kooldioxide-emissies door maritiem vervoer en tot
wijziging van Richtlijn 2009/16/EG (PB L 123 van 19.5.2015, blz. 55).
27 Richtlijn 2007/46/EG van het Europees Parlement en de Raad van 5 september 2007 tot vaststelling van
een kader voor de goedkeuring van motorvoertuigen en aanhangwagens daarvan en van systemen,
onderdelen en technische eenheden die voor dergelijke voertuigen zijn bestemd (Kaderrichtlijn)
(PB L 263 van 9.10.2007, blz. 1).
NL 31 NL
voertuig of vaartuig dat is aangesloten op dat punt, dat station, die pool of die
voorziening;
(38) “openbaar toegankelijke infrastructuur voor alternatieve brandstoffen”: infrastructuur
voor alternatieve brandstoffen op een locatie of in een ruimte die toegankelijk is voor
het grote publiek, ongeacht of die infrastructuur zich op een openbaar dan wel op een
privéterrein bevindt, ongeacht de eventuele beperkingen of voorwaarden voor de
toegang tot de locatie of ruimte en ongeacht de gebruiksvoorwaarden van die
infrastructuur;
(39) “Quick-responscode (QR-code)”: een ISO 18004-conforme codering en visualisatie
van gegevens;
(40) “adhoc-laadbeurt”: een door een eindgebruiker aangekochte laaddienst waarvoor hij
niet verplicht is zich te registreren, een schriftelijke overeenkomst te sluiten of een
commerciële relatie met de exploitant van een laadpunt aan te gaan voor een langere
periode dan de aankoop van de dienst;
(41) “laadpunt”: een vaste of mobiele interface die het mogelijk maakt elektriciteit over te
brengen naar een elektrisch voertuig en dat weliswaar over een of meer connectoren
voor verschillende types stekker kan beschikken maar waaraan slechts één elektrisch
voertuig tegelijk kan opladen, met uitzondering van apparaten met een
uitgangsvermogen van ten hoogste 3,7 kW die niet in de eerste plaats voor het
opladen van elektrische voertuigen zijn bestemd;
(42) “laadpunt, -station of -pool voor lichte voertuigen”: een laadpunt, -station of -pool
dat of die bestemd is voor het opladen van lichte voertuigen, hetzij vanwege het
specifieke ontwerp van de connectoren/stekkers, hetzij vanwege de inrichting van de
parkeerplaats naast het laadpunt, het station en/of de pool;
(43) “laadpunt, station of pool voor zware bedrijfsvoertuigen”: een laadpunt, station of
pool dat of die bestemd is voor het opladen van zware bedrijfsvoertuigen, hetzij
vanwege het specifieke ontwerp van de connectoren/stekkers, hetzij vanwege het
ontwerp van de parkeerplaats naast het laadpunt, het station en/of de pool;
(44) “laadpool”: een of meer laadstations op een specifieke locatie;
(45) “laadstation”: een enkele fysieke installatie op een specifieke locatie, bestaande uit
een of meer laadpunten;
(46) “laaddienst”: de verkoop of levering van elektriciteit, met inbegrip van aanverwante
diensten, via een openbaar toegankelijk laadpunt;
(47) “laadsessie”: het volledige proces van het opladen van een voertuig op een openbaar
toegankelijk laadpunt vanaf het moment waarop het voertuig wordt aangesloten tot
het moment waarop het wordt losgekoppeld;
(48) “ad-hoctankbeurt”: een door een eindgebruiker aangekochte tankdienst waarvoor hij
niet verplicht is zich te registreren, een schriftelijke overeenkomst te sluiten of een
commerciële relatie met de exploitant van dat tankpunt aan te gaan voor een langere
periode dan de aankoop van de dienst;
(49) “tankpunt”: een tankfaciliteit voor de levering van een vloeibare of gasvormige
alternatieve brandstof via een vaste of mobiele installatie, waaraan slechts één
voertuig tegelijk kan worden bijgetankt;
(50) “tankdienst”: de verkoop of levering van een vloeibare of gasvormige alternatieve
brandstof via een openbaar toegankelijk tankpunt;
NL 32 NL
(51) “tanksessie”: het volledige proces van het tanken van een voertuig op een openbaar
toegankelijk tankpunt vanaf het moment waarop het voertuig wordt aangesloten tot
het moment waarop het wordt losgekoppeld;
(52) “tankstation”: één fysieke installatie op een specifieke locatie, bestaande uit een of
meer tankpunten;
(53) "regulerende instantie": de door elke lidstaat krachtens artikel 57, lid 1, van Richtlijn
(EU) 2019/944 aangewezen regulerende instantie;
(54) “hernieuwbare energie”: energie uit hernieuwbare niet-fossiele bronnen als
gedefinieerd in artikel 2, punt 1, van Richtlijn (EU) 2018/2001;
(55) “ro-ro-passagiersschip”: een schip dat over de nodige voorzieningen beschikt om
weg- of spoorvoertuigen het vaartuig op en af te laten rijden en dat bestemd is voor
het vervoer van meer dan twaalf passagiers;
(56) “veilig en beveiligd parkeerterrein”: een parkeer- en rustplaats als bedoeld in
artikel 17, lid 1, punt b), die bestemd is voor nachtelijk parkeren van zware
bedrijfsvoertuigen;
(57) “schip op zijn ligplaats”: een schip op zijn ligplaats als gedefinieerd in artikel 3,
punt 1, c), van Verordening (EU) 2015/757;
(58) “walstroomvoorziening”: de voorziening van walstroom aan zeeschepen of
binnenschepen die op de ligplaats liggen door middel van een gestandaardiseerde
aansluiting;
(59) “slim opladen”: een laadbeurt waarbij de intensiteit van de aan de batterij geleverde
elektriciteit in realtime wordt aangepast op basis van via elektronische communicatie
ontvangen informatie;
(60) “statische gegevens”: gegevens die niet vaak of niet op regelmatige basis wijzigen;
(61) “uitgebreid TEN-T-netwerk”: een netwerk als gedefinieerd in artikel 9 van
Verordening (EU) nr. 1315/2013;
(62) “TEN-T-kernnetwerk”: een netwerk als gedefinieerd in artikel 38 van Verordening
(EU) nr. 1315/2013;
(63) “binnenhaven op het TEN-T-kernnetwerk en op het uitgebreide TEN-T-netwerk”:
een binnenhaven van het TEN-T-kernnetwerk of uitgebreide TEN-T-netwerk, als
genoemd en gecategoriseerd in bijlage II bij Verordening (EU) nr. 1315/2013;
(64) “zeehaven op het TEN-T-kernnetwerk en op het uitgebreide TEN-T-netwerk”: een
zeehaven van het TEN-T-kernnetwerk of uitgebreide TEN-T-netwerk, als genoemd
en gecategoriseerd in bijlage II bij Verordening (EU) nr. 1315/2013;
(65) “transmissiesysteembeheerder”: een systeembeheerder als gedefinieerd in artikel 2,
punt 35, van Richtlijn (EU) 2019/944;
(66) “stedelijk knooppunt”: een stedelijk knooppunt als gedefinieerd in artikel 3, punt p),
van Verordening (EU) nr. 1315/2013.
NL 33 NL
Artikel 3
Streefcijfers voor laadinfrastructuur voor lichte elektrische voertuigen
1. De lidstaten zien er op toe dat:
– de uitrol van openbaar toegankelijke laadstations voor lichte voertuigen gelijke
tred houdt met de toename van het aantal elektrische lichte voertuigen;
– dat de op hun grondgebied geïnstalleerde openbaar toegankelijke laadstations
voor lichte voertuigen voldoende vermogen leveren voor die voertuigen.
Daartoe zorgen de lidstaten ervoor dat aan het einde van elk jaar, met ingang van het
in artikel 24 bedoelde jaar, de volgende streefcijfers voor het beschikbare
laadvermogen cumulatief worden gehaald:
(a) voor elk op hun grondgebied ingeschreven licht batterijvoertuig wordt via
openbaar toegankelijke laadstations een totaal laadvermogen geleverd van ten
minste 1 kW; en
(b) voor elk op hun grondgebied ingeschreven licht plug-in hybride voertuig wordt
via openbaar toegankelijke laadstations een totaal laadvermogen geleverd van
ten minste 0,66 kW.
2. De lidstaten zorgen op hun wegennet voor een minimumdekking van openbaar
toegankelijke laadpunten voor lichte voertuigen. Met het oog daarop zorgen de
lidstaten ervoor dat:
(a) op het TEN-T-kernnetwerk in elke rijrichting op onderlinge afstanden van
maximaal 60 km openbaar toegankelijke laadpools voor lichte voertuigen
worden geïnstalleerd die voldoen aan de volgende eisen:
i) uiterlijk op 31 december 2025 levert elke laadpool een
laadvermogen van ten minste 300 kW en omvat hij ten minste één
laadstation met een individueel laadvermogen van ten minste
150 kW;
ii) uiterlijk op 31 december 2030 levert elke laadpool een
laadvermogen van ten minste 600 kW en omvat hij ten minste twee
laadstations met een individueel laadvermogen van ten minste
150 kW;
(b) op het uitgebreide TEN-T-netwerk in elke rijrichting op onderlinge afstanden
van maximaal 60 km openbaar toegankelijke laadpools voor lichte voertuigen
worden geïnstalleerd die voldoen aan de volgende eisen:
i) uiterlijk op 31 december 2030 levert elke laadpool een vermogen
van ten minste 300 kW en omvat hij ten minste één laadstation met
een individueel vermogen van ten minste 150 kW;
ii) uiterlijk op 31 december 2035 levert elke laadpool een
laadvermogen van ten minste 600 kW en omvat hij ten minste twee
laadstations met een individueel laadvermogen van ten minste
150 kW;
3. Naburige lidstaten zorgen ervoor dat de in de punten a) en b) bedoelde
maximumafstanden op grensoverschrijdende wegen van het TEN-T-kernnetwerk en
het uitgebreide TEN-T-netwerk niet worden overschreden.
NL 34 NL
Artikel 4
Streefcijfers voor laadinfrastructuur voor zware elektrische bedrijfsvoertuigen
1. De lidstaten zorgen op hun grondgebied voor een minimumdekking van openbaar
toegankelijke laadpunten voor zware bedrijfsvoertuigen. Met het oog daarop zorgen
de lidstaten ervoor dat:
(a) op het TEN-T-kernnetwerk in elke rijrichting op onderlinge afstanden van
maximaal 60 km openbaar toegankelijke laadpools voor zware
bedrijfsvoertuigen worden geïnstalleerd die voldoen aan de volgende eisen:
i) uiterlijk op 31 december 2025 levert elke laadpool een
laadvermogen van ten minste 1400 kW en omvat hij ten minste één
laadstation met een individueel laadvermogen van ten minste
350 kW;
ii) uiterlijk op 31 december 2030 levert elke laadpool een
laadvermogen van ten minste 3500 kW en omvat hij ten minste
twee laadstations met een individueel vermogen van ten minste
350 kW;
(b) op het uitgebreide TEN-T-netwerk worden in elke rijrichting op onderlinge
afstanden van maximaal 100 km openbaar toegankelijke laadpools voor zware
bedrijfsvoertuigen geïnstalleerd die voldoen aan de volgende eisen:
i) uiterlijk op 31 december 2030 levert elke laadpool een
laadvermogen van ten minste 1400 kW en omvat hij ten minste één
laadstation met een individueel laadvermogen van ten minste
350 kW;
ii) uiterlijk op 31 december 2035 levert elke laadpool een
laadvermogen van ten minste 3500 kW en omvat hij ten minste
twee laadstations met een individueel laadvermogen van ten minste
350 kW;
(c) elk veilig en beveiligd parkeerterrein uiterlijk op 31 december 2030 is uitgerust
met ten minste één laadstation voor zware bedrijfsvoertuigen met een
laadvermogen van ten minste 100 kW;
(d) elk stedelijk knooppunt uiterlijk op 31 december 2025 beschikt over openbaar
toegankelijke laadpunten voor zware bedrijfsvoertuigen met een totaal
laadvermogen van ten minste 600 kW, geleverd door laadstations met een
individueel laadvermogen van ten minste 150 kW;
(e) elk stedelijk knooppunt uiterlijk op 31 december 2030 beschikt over openbaar
toegankelijke laadpunten voor zware bedrijfsvoertuigen met een totaal
laadvermogen van ten minste 1 200 kW, geleverd door laadstations met een
individueel laadvermogen van ten minste 150 kW.
2. Naburige lidstaten zorgen ervoor dat de onder a) en b) bedoelde maximumafstanden
op grensoverschrijdende wegen van het TEN-T-kernnetwerk en het uitgebreide TEN-
T-netwerk niet worden overschreden.
NL 35 NL
Artikel 5
Laadinfrastructuur
1. Exploitanten van openbaar toegankelijke laadstations kunnen kiezen van welke
elektriciteitsleverancier uit de Unie zij elektriciteit afnemen, mits de leverancier
daarmee instemt.
2. Exploitanten van laadpunten bieden eindgebruikers op de door hen geëxploiteerde
openbaar toegankelijke laadpunten de mogelijkheid om hun elektrisch voertuig op
ad-hocbasis te herladen met behulp van een in de Unie gangbaar betaalinstrument.
Daartoe:
(a) aanvaarden exploitanten van laadpunten in openbaar toegankelijke laadstations
met een laadvermogen van minder dan 50 kW die vanaf de in artikel 24
bedoelde datum worden geïnstalleerd, elektronische betalingen via terminals en
apparatuur die voor betalingsdiensten worden gebruikt, met inbegrip van ten
minste een van de volgende elementen:
i) betaalkaartlezers;
ii) apparatuur voor contactloos betalen die ten minste in staat is
betaalkaarten te lezen;
iii) apparaten met een internetverbinding, die bijvoorbeeld een specifieke
QR-code kunnen genereren die voor de betaaltransactie kan worden
gebruikt;
(b) aanvaarden exploitanten van laadpunten in openbaar toegankelijke laadstations
met een laadvermogen van 50 kW of meer die vanaf de in artikel 24 bedoelde
datum worden geïnstalleerd, elektronische betalingen via terminals en
apparatuur die voor betalingsdiensten worden gebruikt, met inbegrip van ten
minste een van de volgende elementen:
i) betaalkaartlezers;
ii) apparatuur voor contactloos betalen die ten minste in staat is
betaalkaarten te lezen.
Met ingang van 1 januari 2027 zorgen exploitanten van laadpunten ervoor dat alle
door hen geëxploiteerde openbaar toegankelijke laadstations met een laadvermogen
van 50 kW of meer voldoen aan de eis van punt b).
De in de punten a) en b) vastgestelde eisen zijn niet van toepassing op openbaar
toegankelijke laadpunten waarbij de laaddienst gratis wordt verleend.
3. Wanneer exploitanten van laadpunten op een door hen geëxploiteerd openbaar
toegankelijk laadpunt automatische authenticatie aanbieden, dienen zij
eindgebruikers de mogelijkheid te bieden geen gebruik te maken van de
automatische authenticatie; in dat geval moeten eindgebruikers de mogelijkheid
krijgen hun voertuig op ad-hocbasis op te laden, zoals bepaald in lid 3, of gebruik te
maken van een andere contractuele laadoplossing die op dat laadpunt wordt
aangeboden. Op elk openbaar toegankelijk laadpunt dat zij exploiteren en waar zij
automatische authenticatie beschikbaar stellen, duiden exploitanten van laadpunten
op transparante wijze aan dat die optie beschikbaar is en bieden zij deze op een
handige manier aan de eindgebruiker aan.
NL 36 NL
4. De prijzen die exploitanten van openbaar toegankelijke laadpunten in rekening
brengen, moeten redelijk, gemakkelijk en duidelijk vergelijkbaar, transparant en niet-
discriminerend zijn. Exploitanten van openbaar toegankelijke laadpunten mogen
geen onderscheid maken tussen de prijzen die worden aangerekend aan
eindgebruikers en aan aanbieders van mobiliteitsdiensten, noch tussen de prijzen die
aan verschillende aanbieders van mobiliteitsdiensten worden aangerekend. In
voorkomend geval mag het prijsniveau alleen op evenredige wijze worden
gedifferentieerd, op basis van een objectieve rechtvaardiging.
5. Exploitanten van laadpunten vermelden de ad-hocprijs en alle componenten daarvan
duidelijk op alle door hen geëxploiteerde openbaar toegankelijke laadpunten, zodat
de eindgebruikers die tarieven kennen alvorens zij een laadsessie beginnen. Ten
minste de volgende prijscomponenten, indien van toepassing op het laadstation,
moeten duidelijk worden weergegeven:
– de prijs per sessie,
– de prijs per minuut,
– de prijs per kWh.
6. De prijzen die aanbieders van mobiliteitsdiensten aan eindgebruikers in rekening
brengen, moeten redelijk, transparant en niet-discriminerend zijn. Aanbieders van
mobiliteitsdiensten stellen eindgebruikers vóór het begin van een laadsessie via vrij
toegankelijke, breed ondersteunde elektronische middelen alle prijsinformatie ter
beschikking die op hun geplande laadsessie van toepassing is; daarbij wordt duidelijk
onderscheid gemaakt tussen de prijscomponenten die de exploitant van het laadpunt
in rekening brengt, de toepasselijke e-roamingkosten en andere door de aanbieder
van mobiliteitsdiensten aangerekende vergoedingen of kosten. De vergoedingen
moeten redelijk, transparant en niet-discriminerend zijn. Er mogen geen extra kosten
voor grensoverschrijdende e-roaming worden aangerekend.
7. Vanaf de in artikel 24 bedoelde datum zorgen exploitanten van laadpunten ervoor dat
alle door hen geëxploiteerde openbaar toegankelijke laadpunten digitaal
geconnecteerd zijn.
8. Vanaf de in artikel 24 bedoelde datum zorgen exploitanten van laadpunten ervoor dat
alle door hen geëxploiteerde openbaar toegankelijke laadpunten voor normaal
vermogen uitgerust zijn om slim te kunnen laden.
9. De lidstaten nemen de nodige maatregelen om ervoor te zorgen dat op parkeer- en
rustplaatsen op het TEN-T-wegennet waar infrastructuur voor alternatieve
brandstoffen is geïnstalleerd passende bewegwijzering wordt aangebracht, zodat
gebruikers de exacte plaats van de infrastructuur voor alternatieve brandstoffen
gemakkelijk kunnen vinden.
10. Exploitanten van openbaar toegankelijke laadpunten zorgen ervoor dat alle door hen
geëxploiteerde openbaar toegankelijke laadpunten met gelijkstroom (DC) uitgerust
zijn met een vaste laadkabel.
11. Als de exploitant van een laadpunt niet de eigenaar is van dat punt, stelt de eigenaar
de exploitant, overeenkomstig de tussen beide getroffen regelingen, een laadpunt ter
beschikking waarvan de technische kenmerken hem in staat stellen te voldoen aan de
in de leden 1, 3, 7, 8 en 10 vastgestelde eisen.
NL 37 NL
Artikel 6
Streefcijfers voor waterstoftankinfrastructuur voor wegvoertuigen
1. De lidstaten zorgen ervoor dat op hun grondgebied uiterlijk op 31 december 2030
een minimumaantal openbaar toegankelijke waterstoftankstations zijn geïnstalleerd.
Daartoe zorgen de lidstaten ervoor dat het TEN-T-kernnetwerk en het uitgebreide
TEN-T-netwerk uiterlijk op 31 december 2030 worden uitgerust met openbaar
toegankelijke waterstoftankstations met een minimumcapaciteit van 2 t/dag en met
een dispenser van ten minste 700 bar; de onderlinge afstand tussen die tankstations
bedraagt maximaal 150 km. Vloeibare waterstof moet beschikbaar worden gesteld in
openbaar toegankelijke tankstations, waartussen de onderlinge afstand maximaal
450 km bedraagt.
Zij zorgen ervoor dat uiterlijk op 31 december 2030 in elk stedelijk knooppunt ten
minste één openbaar toegankelijk waterstoftankstation beschikbaar is. Voor de
installatie van die tankstations wordt een analyse gemaakt van de beste locatie,
rekening houdend met de uitrol van dergelijke stations in multimodale knooppunten
waar ook waterstof aan andere vervoerswijzen kan worden geleverd.
2. Naburige lidstaten zorgen ervoor dat de in de in lid 1, tweede alinea, bedoelde
maximumafstand op grensoverschrijdende wegen van het TEN-T-kernnetwerk en het
uitgebreide TEN-T-netwerk niet wordt overschreden.
3. De exploitant van een openbaar toegankelijk tankstation of, indien hij niet de
eigenaar is, de eigenaar van dat tankstation zorgt er, overeenkomstig regelingen
tussen beide, voor dat het station kan worden gebruikt door zowel lichte voertuigen
als zware bedrijfsvoertuigen. In goederenterminals zorgen de exploitanten of
eigenaars van openbaar toegankelijke waterstoftankstations ervoor dat in die stations
ook vloeibare waterstof kan worden getankt.
Artikel 7
Infrastructuur voor het tanken van waterstof
1. Vanaf de in artikel 24 bedoelde datum bieden alle exploitanten van openbaar
toegankelijke waterstoftankstations eindgebruikers in de door hen geëxploiteerde
stations de mogelijkheid om op ad-hocbasis te tanken middels een in de Unie
gangbaar betaalinstrument. Daartoe zorgen exploitanten van waterstoftankstations
ervoor dat in alle door hen geëxploiteerde waterstoftankstations elektronisch kan
worden betaald via terminals en apparatuur voor betaaldiensten, waaronder ten
minste een van de volgende:
(a) betaalkaartlezers;
(b) apparatuur voor contactloos betalen die ten minste in staat is
betaalkaarten te lezen;
Indien de exploitant van het waterstoftankpunt niet de eigenaar is van dat punt, stelt
de eigenaar de exploitant, overeenkomstig de tussen beide getroffen regelingen,
waterstoftankpunten ter beschikking waarvan de technische kenmerken de exploitant
in staat stellen te voldoen aan de in dit lid vastgestelde verplichting.
NL 38 NL
2. De prijzen die exploitanten van openbaar toegankelijke waterstoftankpunten in
rekening brengen, moeten redelijk, gemakkelijk en duidelijk vergelijkbaar,
transparant en niet-discriminerend zijn. Exploitanten van openbaar toegankelijke
waterstoftankpunten mogen geen onderscheid maken tussen de prijzen die aan
eindgebruikers en aan aanbieders van mobiliteitsdiensten worden aangerekend, noch
tussen de prijzen die aan de verschillende aanbieders van mobiliteitsdiensten worden
aangerekend. In voorkomend geval mag het prijsniveau alleen worden
gedifferentieerd op basis van een objectieve rechtvaardiging.
3. Exploitanten van waterstoftankpunten stellen prijsinformatie beschikbaar vóór het
begin van een tankbeurt in de door hen geëxploiteerde tankstations.
4. Exploitanten van openbaar toegankelijke tankstations kunnen op contractbasis
waterstoftankdiensten verlenen aan klanten, onder meer namens en voor rekening
van andere aanbieders van mobiliteitsdiensten. Aanbieders van mobiliteitsdiensten
rekenen aan eindgebruikers redelijke, transparante en niet-discriminerende prijzen
aan. Aanbieders van mobiliteitsdiensten stellen eindgebruikers vóór het begin van de
tankbeurt via vrij toegankelijke, breed ondersteunde elektronische middelen alle op
hun geplande tankbeurt toepasselijke prijsinformatie ter beschikking; daarbij wordt
een duidelijk onderscheid gemaakt tussen de prijscomponenten die de exploitant van
het waterstoftankpunt in rekening brengt, de toepasselijke e-roamingkosten en andere
door de aanbieder van mobiliteitsdiensten aangerekende vergoedingen of kosten.
Artikel 8
LNG-infrastructuur voor wegvoertuigen
Tot 1 januari 2025 zien de lidstaten erop toe dat er minstens op het TEN-T-kernnetwerk een
passend aantal openbaar toegankelijke LNG-tankpunten beschikbaar zijn om ervoor te zorgen
dat zware bedrijfsvoertuigen op LNG in de hele Unie kunnen rijden, voor zover daar vraag
naar is en tenzij de kosten buitensporig zijn ten opzichte van de baten, waaronder de
voordelen voor het milieu.
Artikel 9
Streefcijfers voor walstroomvoorzieningen in zeehavens
1. De lidstaten zorgen ervoor dat in zeehavens minimale walstroomvoorzieningen voor
zeeschepen voor container- of passagiersvervoer beschikbaar zijn. De lidstaten
nemen de nodige maatregelen om ervoor te zorgen dat uiterlijk 1 januari 2030:
(a) de zeehavens van het TEN-T-kernnetwerk en uitgebreide TEN-T-netwerk die
de jongste drie jaar gemiddeld door meer dan 50 containerzeeschepen van meer
dan 5 000 brutoton werden aangedaan over voldoende vermogen aan
walstroom beschikken om aan ten minste 90 % van de vraag van die schepen te
voldoen;
(b) de zeehavens van het TEN-T-kernnetwerk en uitgebreide TEN-T-netwerk die
de jongste drie jaar gemiddeld door meer van 40 ro-ro-passagierszeeschepen en
hogesnelheidspassagiersvaartuigen van meer dan 5 000 brutoton werden
NL 39 NL
aangedaan over voldoende vermogen aan walstroom beschikken om aan ten
minste 90 % van de vraag van die schepen te voldoen;
(c) de zeehavens van het TEN-T-kernnetwerk en uitgebreide TEN-T-netwerk die
de jongste drie jaar gemiddeld door meer van 25 passagiersschepen van andere
types dan ro-ro-passagiersschepen en hogesnelheidspassagiersvaartuigen van
meer dan 5 000 brutoton werden aangedaan over voldoende vermogen aan
walstroom beschikken om aan ten minste 90 % van de vraag van die schepen te
voldoen.
2. Voor de bepaling van het aantal havenaanlopen wordt geen rekening gehouden met:
(a) schepen die minder dan twee uur aangelegd blijven, berekend op basis van het
uur van vertrek en aankomst dat wordt gemonitord overeenkomstig artikel 14
van het voorstel voor een verordening COM (2021)562;
(b) havenaanlopen door schepen die emissievrije technologieën gebruiken, zoals
gespecificeerd in bijlage III bij het voorstel voor een verordening
COM(2021)562;
(c) niet-geplande havenaanlopen om veiligheidsredenen of om mensenlevens op
zee te redden.
3. Wanneer de zeehaven van het TEN-T-kernnetwerk en het uitgebreide TEN-T-
netwerk gelegen zijn op een eiland dat niet rechtstreeks op het elektriciteitsnet is
aangesloten, is lid 1 niet van toepassing tot een dergelijke verbinding tot stand is
gebracht of tot er ter plaatse voldoende vermogen uit schone energiebronnen kan
worden opgewekt.
Artikel 10
Streefcijfers voor walstroomvoorzieningen in binnenhavens
De lidstaten zien er op toe dat:
(a) uiterlijk 1 januari 2025 ten minste één walstroominstallatie voor binnenschepen
beschikbaar is in alle binnenhavens van het TEN-T-kernnetwerk;
(b) uiterlijk 1 januari 2030 ten minste één walstroominstallatie voor binnenschepen
beschikbaar is in alle binnenhavens van het uitgebreide TEN-T-netwerk.
Artikel 11
Streefcijfers voor de levering van LNG in zeehavens
1. De lidstaten zorgen ervoor dat in de in lid 2 bedoelde zeehavens van het TEN-T-
kernnetwerk een passend aantal LNG-tankpunten wordt geïnstalleerd, zodat
zeeschepen uiterlijk 1 januari 2025 over het volledige TEN-T-kernnetwerk kunnen
varen. Indien nodig werken lidstaten met naburige lidstaten samen om een adequate
dekking van het TEN-T-kernnetwerk te waarborgen.
2. De lidstaten wijzen in hun nationale beleidskaders de zeehavens van het TEN-T-
kernnetwerk aan waar de LNG-tankpunten als bedoeld in lid 1 beschikbaar zullen
zijn, rekening houdend met werkelijke marktbehoeften en ontwikkelingen.
NL 40 NL
Artikel 12
Streefcijfers voor de levering van elektriciteit aan stilstaande luchtvaartuigen
1. De lidstaten zien erop toe dat beheerders van luchthavens van het TEN-T-
kernnetwerk en het uitgebreide TEN-T-netwerk ervoor zorgen dat elektriciteit kan
worden geleverd aan stilstaande luchtvaartuigen:
(a) tegen 1 januari 2025: aan alle voor commerciële vluchtuitvoeringen
gebruikte gates;
(b) tegen 1 januari 2030: op alle voor commerciële vluchtuitvoeringen
gebruikte buitenstandplaatsen.
2. Uiterlijk 1 januari 2030 nemen de lidstaten de nodige maatregelen om ervoor te
zorgen dat de overeenkomstig lid 1 geleverde elektriciteit afkomstig is van het
elektriciteitsnet of ter plaatse uit hernieuwbare energie wordt opgewekt.
Artikel 13
Nationale beleidskaders
1. Tegen 1 januari 2024 stellen de lidstaten een ontwerp van nationaal beleidskader op
voor de ontwikkeling van de markt van alternatieve brandstoffen in de vervoerssector
en de uitrol van de betreffende infrastructuur en dienen zij dat ontwerp in bij de
Commissie.
De nationale beleidskaders omvatten minstens de volgende elementen:
(a) een beoordeling van de huidige stand en de toekomstige ontwikkeling van de
markt voor alternatieve brandstoffen in de vervoerssector, en van de
ontwikkeling van de infrastructuur voor alternatieve brandstoffen, rekening
houdend met de intermodale toegang tot die infrastructuur en, desgevallend, de
grensoverschrijdende continuïteit;
(b) de nationale streefcijfers en doelstellingen overeenkomstig de artikelen 3, 4, 6,
8, 9, 10, 11 en 12, waarvoor in deze verordening bindende nationale
streefcijfers zijn vastgesteld;
(c) de nationale streefcijfers en doelstellingen voor de uitrol van infrastructuur
voor alternatieve brandstoffen met betrekking tot de punten l), m), n), o) en p)
van dit lid, waarvoor in deze verordening geen bindende streefcijfers zijn
vastgesteld;
(d) de beleidslijnen en maatregelen die nodig zijn om ervoor te zorgen dat de
onder b) en c) van dit lid bedoelde bindende streefcijfers en doelstellingen
worden bereikt;
(e) maatregelen ter bevordering van de uitrol van infrastructuur voor alternatieve
brandstoffen voor wagenparken die bijzonder geschikt zijn voor de invoering
van dergelijke brandstoffen, met name elektrische laad- en
waterstoftankstations voor OV-bussen en elektrische laadpunten voor
deelauto's;
NL 41 NL
(f) maatregelen om de uitrol van laadpunten voor lichte en zware
bedrijfsvoertuigen op particuliere niet voor het publiek toegankelijke locaties
aan te moedigen en te faciliteren;
(g) maatregelen om de uitrol van infrastructuur voor alternatieve brandstoffen, met
name openbaar toegankelijke laadpunten, te bevorderen in stedelijke
knooppunten;
(h) maatregelen om een voldoende aantal openbaar toegankelijke laadpunten voor
hoog vermogen te bevorderen;
(i) de nodige maatregelen om ervoor te zorgen dat de uitrol en het beheer van
laadpunten, met inbegrip van de geografische spreiding van
tweerichtingslaadpunten, bijdragen tot de flexibiliteit van het energiesysteem
en tot de penetratie van hernieuwbare elektriciteit in het elektriciteitssysteem;
(j) maatregelen om ervoor te zorgen dat openbaar toegankelijke laad- en
tankpunten toegankelijk zijn voor ouderen, personen met beperkte mobiliteit en
personen met een handicap, overeenkomstig de toegankelijkheidseisen van de
bijlagen I en III van Richtlijn 2019/882;
(k) maatregelen om mogelijke belemmeringen voor de planning, de afgifte van
vergunningen en de aanschaf van infrastructuur voor alternatieve brandstoffen
weg te nemen;
(l) een plan voor de uitrol van infrastructuur voor alternatieve brandstoffen op
luchthavens voor andere doelen dan de elektriciteitsvoorziening van stilstaande
luchtvaartuigen, met name om luchtvaartuigen op te laden met elektriciteit of
bij te tanken met waterstof;
(m) een plan voor de uitrol van infrastructuur voor alternatieve brandstoffen in
zeehavens, met name voor elektriciteit en waterstof, voor havendiensten als
gedefinieerd in Verordening (EU) 2017/35228 van het Europees Parlement en
de Raad;
(n) een plan voor de uitrol van infrastructuur voor alternatieve brandstoffen in
zeehavens voor andere energie dan LNG of walstroom, met name om
zeeschepen te voorzien van waterstof, ammoniak en elektriciteit;
(o) een plan voor de uitrol van alternatieve brandstoffen in de binnenvaart, met
name voor de levering van waterstof en elektriciteit;
(p) een plan voor de introductie van waterstof- of batterijtreinen op lijnen die niet
zullen worden geëlektrificeerd, met vermelding van de streefcijfers, mijlpalen
en vereiste financiering.
2. De lidstaten zorgen ervoor dat in de nationale beleidskaders rekening wordt
gehouden met de behoeften van de verschillende vervoerswijzen op hun
grondgebied, onder meer die waarvoor beperkte alternatieven voor fossiele
brandstoffen beschikbaar zijn.
3. De lidstaten zorgen ervoor dat in de nationale beleidskaders in voorkomend geval
rekening wordt gehouden met de belangen van regionale en lokale autoriteiten, met
28 Verordening (EU) 2017/352 van het Europees Parlement en de Raad van 15 februari 2017 tot
vaststelling van een kader voor het verrichten van havendiensten en gemeenschappelijke regels inzake
de financiële transparantie van havens (PB L 57 van 3.3.2017, blz. 1).
NL 42 NL
name wat betreft laad- en tankinfrastructuur voor het openbaar vervoer, alsook met
die van de betrokken belanghebbenden.
4. De lidstaten werken waar nodig door middel van overleg of gezamenlijke
beleidskaders samen om te waarborgen dat de maatregelen voor de verwezenlijking
van de doelstellingen van deze verordening coherent en gecoördineerd zijn. De
lidstaten werken met name samen aan de strategieën voor het gebruik van
alternatieve brandstoffen en de uitrol van de bijbehorende infrastructuur in het
vervoer over water. De Commissie ondersteunt de lidstaten bij dat
samenwerkingsproces.
5. Steunmaatregelen voor infrastructuur voor alternatieve brandstoffen moeten in
overeenstemming zijn met de desbetreffende staatssteunregels van het VWEU.
6. Elke lidstaat maakt zijn ontwerp van nationaal beleidskader bekend en zorgt ervoor
dat het publiek in een vroeg stadium reële inspraak krijgt bij de ontwikkeling van het
ontwerp van nationaal beleidskader.
7. De Commissie beoordeelt de ontwerpen van nationale beleidskaders en kan uiterlijk
zes maanden nadat een lidstaat zijn ontwerp van nationaal beleidskader als bedoeld
in lid 1 heeft ingediend aanbevelingen doen aan die lidstaat. In deze aanbevelingen
kan met name het volgende aan bod komen:
(a) het ambitieniveau van de streefcijfers en doelstellingen om te voldoen
aan de verplichtingen van de artikelen 3, 4, 6, 8, 9, 10, 11 en 12;
(b) de beleidslijnen en maatregelen met betrekking tot de doelstellingen en
streefcijfers van de lidstaten.
8. De lidstaten houden in hun nationale beleidskader rekening met de eventuele
aanbevelingen van de Commissie. Een lidstaat die besluit geen gevolg te geven aan
een aanbeveling of een aanzienlijk deel daarvan, dient de Commissie schriftelijk in
kennis te stellen van de redenen die aan dat besluit ten grondslag liggen.
9. Uiterlijk 1 januari 2025 stelt elke lidstaat de Commissie in kennis van zijn definitieve
nationale beleidskader.
Artikel 14
Rapportage
1. Elke lidstaat dient uiterlijk 1 januari 2027 en vervolgens om de twee jaar een
individueel voortgangsverslag in bij de Commissie over de uitvoering van zijn
nationale beleidskader.
2. Die voortgangsverslagen bevatten de in bijlage I bedoelde informatie en, in
voorkomend geval, een motivering betreffende mate waarin de in artikel 13 bedoelde
nationale streefcijfers en doelen zijn verwezenlijkt.
3. Uiterlijk op 30 juni 2024 en vervolgens om de drie jaar beoordelen de regulerende
instanties van de lidstaten hoe de uitrol en exploitatie van laadpunten elektrische
voertuigen in staat zouden kunnen stellen een grotere bijdrage te leveren aan de
flexibiliteit van het energiesysteem, onder meer door hun deelname aan de
balanceringsmarkt, en aan de verdere absorptie van hernieuwbare elektriciteit. In die
beoordeling wordt rekening gehouden met alle types openbare en particuliere
laadpunten en worden aanbevelingen gedaan in termen van type, ondersteunende
NL 43 NL
technologie en geografische spreiding om de gebruikers beter in staat te stellen hun
elektrische voertuigen in het systeem te integreren. Die informatie wordt openbaar
gemaakt. Op basis van de resultaten van die beoordeling nemen de lidstaten zo nodig
passende maatregelen voor de uitrol van extra laadpunten en vermelden zij die
maatregelen in hun voortgangsverslag als bedoeld in lid 1. De systeembeheerders
houden rekening met de beoordeling en de maatregelen in de in artikel 32, lid 3, en
artikel 51 van Richtlijn (EU) 2019/944 bedoelde netontwikkelingsplannen.
4. Op basis van de input van transmissie- en distributiesysteembeheerders beoordeelt de
regulerende instantie van een lidstaat uiterlijk op 30 juni 2024 en vervolgens om de
drie jaar de potentiële bijdrage van bidirectioneel laden aan de integratie van
hernieuwbare elektriciteit in het elektriciteitssysteem. Die beoordeling wordt
openbaar gemaakt. Op basis van de resultaten van die beoordeling nemen de lidstaten
zo nodig passende maatregelen om de beschikbaarheid en geografische spreiding van
bidirectionele laadpunten op zowel openbare als particuliere plaatsen bij te sturen en
nemen zij die maatregelen op in hun voortgangsverslag als bedoeld in lid 1.
5. De Commissie stelt richtsnoeren en modellen vast met betrekking tot de inhoud,
structuur en het formaat van de nationale beleidskaders en de inhoud van de
nationale voortgangsverslagen die de lidstaten zes maanden na de in artikel 24
bedoelde datum overeenkomstig artikel 13, lid 1, moeten indienen. De Commissie
kan richtsnoeren en modellen vaststellen om de doeltreffende toepassing van alle
andere bepalingen van deze verordening in de Unie te faciliteren.
Artikel 15
Beoordeling van de nationale beleidskaders en voortgangsverslagen
1. Uiterlijk 1 januari 2026 beoordeelt de Commissie de door de lidstaten
overeenkomstig artikel 13, lid 9, ingediende nationale beleidskaders en dient zij bij
het Europees Parlement en de Raad een verslag in over de beoordeling van de
nationale beleidskaders en de samenhang daarvan op het niveau van de Unie,
inclusief een evaluatie van de mate waarin de in artikel 13, lid 1, bedoelde nationale
streefcijfers en doelen zijn verwezenlijkt.
2. De Commissie beoordeelt de door de lidstaten overeenkomstig artikel 14, lid 1,
ingediende voortgangsverslagen en doet in voorkomend geval aanbevelingen aan de
lidstaten om ervoor te zorgen dat de in deze verordening vastgestelde doelstellingen
en verplichtingen worden verwezenlijkt. Uiterlijk zes maanden na die aanbevelingen
van de Commissie dienen de lidstaten bij de Commissie een actualisering van hun
voortgangsverslag in.
3. De Commissie dient één jaar na de indiening van de nationale voortgangsverslagen
door de lidstaten bij het Europees Parlement en de Raad een verslag in over haar
beoordeling van de voortgangsverslagen overeenkomstig artikel 14, lid 1. Daarin
worden de volgende aspecten beoordeeld:
(a) de vooruitgang die de lidstaten hebben geboekt bij de verwezenlijking van de
streefcijfers en doelstellingen;
(b) de samenhang van de ontwikkeling op EU-niveau.
NL 44 NL
4. Op basis van de door de lidstaten overeenkomstig artikel 13, lid 1, en artikel 14, lid
1, ingediende nationale beleidskaders en nationale voortgangsverslagen, publiceert
en actualiseert de Commissie regelmatig informatie over de door de lidstaten
meegedeelde nationale streefcijfers en doelstellingen met betrekking tot:
(a) het aantal openbaar toegankelijke laadpunten en -stations, uitgesplitst in
laadpunten voor lichte voertuigen en laadpunten voor zware bedrijfsvoertuigen,
en overeenkomstig de categorisering in bijlage III;
(b) het aantal openbaar toegankelijke waterstoftankpunten;
(c) de infrastructuur voor walstroomvoorziening in zee- en binnenhavens van het
TEN-T-kernnetwerk en het uitgebreide TEN-T-netwerk;
(d) de infrastructuur voor elektriciteitsvoorziening voor stilstaande luchtvaartuigen
op luchthavens van het TEN-T-kernnetwerk en het uitgebreide TEN-T-
netwerk;
(e) het aantal LNG-tankpunten in zee- en binnenhavens van het TEN-T-
kernnetwerk en het uitgebreide TEN-T-netwerk;
(f) het aantal openbaar toegankelijke LNG-tankpunten voor motorvoertuigen;
(g) het aantal openbaar toegankelijke CNG-tankpunten voor motorvoertuigen;
(h) de tank- en laadpunten voor andere alternatieve brandstoffen in zee- en
binnenhavens van het TEN-T-kernnetwerk en het uitgebreide TEN-T-netwerk;
(i) de tank- en laadinfrastructuur voor andere alternatieve brandstoffen in
luchthavens van het TEN-T-kernnetwerk en het uitgebreide TEN-T-netwerk;
(j) tank- en laadpunten voor treinen.
Artikel 16
Voortgangsbewaking
1. Uiterlijk op 28 februari van het jaar na de inwerkingtreding van deze verordening en
vervolgens jaarlijks uiterlijk op dezelfde datum brengen de lidstaten aan de
Commissie verslag uit over het totale laadvermogen, het aantal openbaar
toegankelijke laadpunten en het aantal geregistreerde plug-in hybride- en
batterijvoertuigen die op 31 december van het voorgaande jaar op hun grondgebied
in gebruik waren, overeenkomstig de voorschriften van bijlage III.
2. Wanneer uit het in lid 1 van dit artikel bedoelde verslag of uit informatie waarover de
Commissie beschikt, blijkt dat het risico bestaat dat een lidstaat zijn nationale
streefcijfers als bedoeld in artikel 3, lid 1, niet haalt, kan de Commissie een
bevinding in die zin formuleren en de betrokken lidstaat verzoeken corrigerende
maatregelen te nemen om de nationale streefcijfers alsnog te halen. Binnen drie
maanden na ontvangst van de bevindingen van de Commissie stelt de betrokken
lidstaat de Commissie in kennis van de corrigerende maatregelen die hij voornemens
is uit te voeren om de in artikel 3, lid 1, vastgestelde streefcijfers te halen. De
corrigerende maatregelen omvatten aanvullende maatregelen die de lidstaat zal
uitvoeren om de in artikel 3, lid 1, vastgestelde streefcijfers te halen, en een duidelijk
tijdschema voor maatregelen waaraan de jaarlijkse voortgang bij het behalen van die
NL 45 NL
doelstellingen kan worden getoetst. Indien de Commissie de corrigerende
maatregelen toereikend acht, actualiseert de betrokken lidstaat zijn laatste
voortgangsverslag als bedoeld in artikel 14 met de corrigerende maatregelen en stelt
hij de Commissie daarvan in kennis.
Artikel 17
Informatie voor gebruikers
1. Er moet relevante, coherente en duidelijke informatie beschikbaar worden gesteld
met betrekking tot motorvoertuigen die kunnen rijden op specifieke brandstoffen die
in de handel worden gebracht of die op laadpunten kunnen worden opgeladen. Die
informatie moet worden meegedeeld in de motorvoertuighandleidingen, bij de tank-
en laadpunten, op de motorvoertuigen en bij de verkopers van motorvoertuigen. Deze
eis geldt voor alle motorvoertuigen en de bijbehorende handleidingen die na
18 november 2016 op de markt worden gebracht.
2. De identificatie van de compatibiliteit tussen voertuigen en infrastructuur alsmede de
identificatie van de compatibiliteit tussen brandstoffen en voertuigen, als bedoeld in
lid 1, moeten voldoen aan de in bijlage II, punten 9.1 en 9.2, bedoelde technische
specificaties. Indien deze normen betrekking hebben op de grafische weergave,
m.i.v. kleurcodes, moet die weergave eenvoudig en gemakkelijk te begrijpen zijn en
op een duidelijk zichtbare manier worden aangebracht:
(a) op de overeenkomstige pompen en hun vulpistolen bij alle tankpunten, vanaf
de datum waarop de brandstoffen op de markt worden gebracht; of
(b) in de onmiddellijke nabijheid van de brandstoftankkleppen van de
motorvoertuigen die aanbevolen zijn voor en compatibel zijn met de
desbetreffende brandstof, en in handleidingen van motorvoertuigen, als die
motorvoertuigen na 18 november 2016 op de markt zijn gebracht.
3. Wanneer de brandstofprijzen in een tankstation worden weergegeven, wordt in
voorkomend geval een vergelijking tussen de relevante eenheidsprijzen getoond en
wordt, met name voor elektriciteit en waterstof, ter informatie de in bijlage II, punt
9.3, bedoelde gemeenschappelijke methodologie voor prijsvergelijking per eenheid
voor alternatieve brandstoffen meegedeeld.
4. Als in de Europese normen tot vaststelling van technische specificaties van een
brandstof geen etiketteringsvoorschriften voor de naleving van de betrokken normen
zijn opgenomen, als er in de etiketteringsvoorschriften geen sprake is van een
grafische weergave met kleurcodes, of als de etiketteringsvoorschriften niet geschikt
zijn om de doelstellingen van deze verordening te verwezenlijken, kan de Commissie
met het oog op de uniforme toepassing van de leden 1 en 2:
(a) de ENO’s de opdracht geven specificaties voor compatibiliteitsetikettering te
ontwikkelen;
(b) uitvoeringshandelingen vaststellen tot bepaling van de grafische weergave, met
inbegrip van kleurcodes, betreffende de compatibiliteit van brandstoffen die op
de EU-markt worden gebracht en die volgens de analyse van de Commissie
minstens 1 % van het totale verkoopvolume in meer dan één lidstaat
vertegenwoordigen.
NL 46 NL
5. Als de etiketteringsvoorschriften van de respectieve Europese normen worden
geactualiseerd, als uitvoeringshandelingen betreffende etikettering worden
vastgesteld of als nieuwe Europese normen voor alternatieve brandstoffen worden
ontwikkeld, zijn de overeenkomstige etiketteringseisen 24 maanden na de datum van
vaststelling of actualisering van toepassing op alle tank- en laadpunten en op alle
motorvoertuigen die op het grondgebied van de lidstaten zijn ingeschreven
Artikel 18
Gegevensverstrekking
1. De lidstaten wijzen een organisatie voor identificatieregistratie (IDRO) aan. Uiterlijk
één jaar na de in artikel 24 bedoelde datum verleent de IDRO unieke
identificatiecodes (ID's) voor de identificatie van ten minste de exploitanten van
laadpunten en aanbieders van mobiliteitsdiensten.
2. Exploitanten van openbaar toegankelijke laad- en tankpunten of, overeenkomstig de
tussen beide partijen getroffen regelingen, eigenaars van dergelijke punten zorgen
ervoor dat statische en dynamische gegevens over de door hen geëxploiteerde
infrastructuur voor alternatieve brandstoffen beschikbaar is en dat die gegevens
kosteloos toegankelijk zijn via de nationale toegangspunten. De volgende types
gegevens worden beschikbaar gesteld:
(a) statische gegevens over de door hen geëxploiteerde openbaar toegankelijke
laad- en tankpunten:
i) de geografische locatie van het laad- of tankpunt,
ii) het aantal connectoren,
iii) het aantal parkeerplaatsen voor personen met een handicap,
iv) contactgegevens van de eigenaar en de exploitant van het laad- en
tankstation.
(b) aanvullende statische gegevens over de door hen geëxploiteerde openbaar
toegankelijke laad- en tankpunten:
i) identificatiecodes (ID), ten minste van de exploitant van het laadpunt en
van de aanbieders van mobiliteitsdiensten die op dat laadpunt diensten
aanbieden, zoals bedoeld in lid 1,
ii) type connector,
iii) stroomtype (AC/DC),
iv) laadvermogen (kW),
(c) dynamische gegevens over de door hen geëxploiteerde openbaar toegankelijke
laad- en tankpunten:
i) operationele status (in of buiten werking),
ii) beschikbaarheid (in gebruik/niet in gebruik),
iii) ad-hocprijs.
NL 47 NL
3. De lidstaten zorgen ervoor dat gegevens overeenkomstig Richtlijn 2010/40/EU29 van
het Europees Parlement en de Raad via hun nationale toegangspunt op open en niet-
discriminerende basis toegankelijk zijn voor alle belanghebbenden.
4. De Commissie is bevoegd om overeenkomstig artikel 17 gedelegeerde handelingen
vast te stellen teneinde:
(a) aanvullende types gegevens toe te voegen aan de in lid 2 gespecificeerde types
gegevens;
(b) de elementen te specificeren met betrekking tot het formaat, de frequentie en
de kwaliteit waarin deze gegevens beschikbaar worden gesteld;
(c) gedetailleerde procedures vast te stellen voor het verstrekken en uitwisselen
van de krachtens lid 2 vereiste gegevens.
Artikel 19
Gemeenschappelijke technische specificaties
1. Laadpunten met normaal vermogen voor elektrische voertuigen, met uitzondering
van draadloze of inductieve eenheden, die met ingang van de in artikel 24 bedoelde
datum worden geïnstalleerd of vernieuwd, moeten ten minste voldoen aan de
technische specificaties van punt 1.1 van bijlage II.
2. Laadpunten met hoog vermogen voor elektrische voertuigen, met uitzondering van
draadloze of inductieve eenheden, die met ingang van de in artikel 24 bedoelde
datum worden geïnstalleerd of vernieuwd, moeten ten minste voldoen aan de
technische specificaties van punt 1.2 van bijlage II.
3. Openbaar toegankelijke waterstoftankpunten die met ingang van de in artikel 24
bedoelde datum worden geïnstalleerd of vernieuwd, moeten voldoen aan de
technische specificaties van de punten 3.1, 3.2, 3.3 en 3.4 van bijlage II.
4. Walstroominstallaties voor de zeevaart die met ingang van de in artikel 24 bedoelde
datum worden geïnstalleerd of vernieuwd, moeten voldoen aan de technische
specificaties van de punten 4.1 en 4.2 van bijlage II.
5. CNG-tankpunten voor motorvoertuigen die met ingang van de in artikel 24 bedoelde
datum worden geïnstalleerd of vernieuwd, moeten voldoen aan de technische
specificaties van punt 8 van bijlage II.
6. Overeenkomstig artikel 10 van Verordening (EU) nr. 1025/2012 kan de Commissie
Europese normalisatieorganisaties verzoeken Europese normen op te stellen ter
bepaling van technische specificaties betreffende de in bijlage II bij deze verordening
vermelde gebieden waarvoor de Commissie geen gemeenschappelijke technische
specificaties heeft vastgesteld.
7. De Commissie is overeenkomstig artikel 17 bevoegd om gedelegeerde handelingen
vast te stellen teneinde:
(a) dit artikel aan te vullen met gemeenschappelijke technische specificaties
om volledige technische interoperabiliteit van de laad- en
tankinfrastructuur mogelijk te maken op het gebied van fysieke
29 Richtlijn 2010/40/EU van het Europees Parlement en de Raad van 7 juli 2010 betreffende het kader
voor het invoeren van intelligente vervoerssystemen op het gebied van wegvervoer en voor interfaces
met andere vervoerswijzen (PB L 207 van 6.8.2010, blz. 1).
NL 48 NL
aansluitingen en communicatie betreffende de in bijlage II genoemde
gebieden;
(b) bijlage II te wijzigen door de verwijzingen naar de normen in de
technische specificaties in die bijlage bij te werken.
Artikel 20
Uitoefening van de bevoegdheidsdelegatie
1. De bevoegdheid om gedelegeerde handelingen vast te stellen, wordt aan de
Commissie toegekend onder de in dit artikel neergelegde voorwaarden.
2. De in de artikelen 18 en 19 bedoelde bevoegdheid om gedelegeerde handelingen vast
te stellen, wordt aan de Commissie toegekend voor een termijn van vijf jaar met
ingang van de in artikel 24 bedoelde datum. De Commissie stelt uiterlijk negen
maanden voor het einde van de termijn van vijf jaar een verslag op over de
bevoegdheidsdelegatie. De bevoegdheidsdelegatie wordt stilzwijgend met termijnen
van dezelfde duur verlengd, tenzij het Europees Parlement of de Raad zich uiterlijk
drie maanden voor het einde van elke termijn tegen deze verlenging verzet.
3. Het Europees Parlement of de Raad kan de in de artikelen 18 en 19 bedoelde
bevoegdheidsdelegatie te allen tijde intrekken. Het besluit tot intrekking beëindigt de
delegatie van de in dat besluit genoemde bevoegdheid. Het wordt van kracht op de
dag na die van de bekendmaking ervan in het Publicatieblad van de Europese Unie of
op een daarin genoemde latere datum. Het laat de geldigheid van de reeds van kracht
zijnde gedelegeerde handelingen onverlet.
4. Zodra de Commissie een gedelegeerde handeling heeft vastgesteld, doet zij daarvan
gelijktijdig kennisgeving aan het Europees Parlement en de Raad.
5. Een overeenkomstig de artikelen 18 en 19 vastgestelde gedelegeerde handeling treedt
alleen in werking indien het Europees Parlement noch de Raad daartegen binnen een
termijn van twee maanden na de kennisgeving van de handeling aan het Europees
Parlement en de Raad bezwaar heeft gemaakt, of indien zowel het Europees
Parlement als de Raad voor het verstrijken van die termijn de Commissie hebben
meegedeeld dat zij daartegen geen bezwaar zullen maken. Die termijn wordt op
initiatief van het Europees Parlement of de Raad met drie maanden verlengd.
Artikel 21
Comitéprocedure
1. De Commissie wordt bijgestaan door een comité. Dat comité is een comité in de zin
van Verordening (EU) nr. 182/2011.
2. Wanneer naar dit lid wordt verwezen, is artikel 5 van Verordening (EU) nr. 182/2011
van toepassing. Indien door het comité geen advies wordt uitgebracht, neemt de
Commissie de ontwerpuitvoeringshandeling niet aan en is artikel 5, lid 4, derde
alinea, van Verordening (EU) nr. 182/2011 van toepassing.
3. Wanneer het advies van het comité via de schriftelijke procedure moet worden
verkregen, wordt die procedure zonder gevolg beëindigd indien, binnen de termijn
voor het uitbrengen van het advies, door de voorzitter van het comité daartoe wordt
NL 49 NL
besloten of door een eenvoudige meerderheid van de leden van het comité daarom
wordt verzocht.
Artikel 22
Evaluatie
Uiterlijk op 31 december 2026 evalueert de Commissie deze verordening en dient zij, in
voorkomend geval, een voorstel in tot wijziging daarvan.
Artikel 23 Intrekking
1. Richtlijn 2014/94/EG wordt met ingang van de in artikel 24 bedoelde datum
ingetrokken.
2. Verwijzingen naar de Richtlijn 2014/94/EG gelden als verwijzingen naar deze
verordening en worden gelezen volgens de in bijlage IV opgenomen
concordantietabel.
Artikel 24
Inwerkingtreding
Deze verordening treedt in werking op de twintigste dag na die van de bekendmaking ervan in
het Publicatieblad van de Europese Unie.
Deze verordening is verbindend in al haar onderdelen en is rechtstreeks toepasselijk in elke
lidstaat.
Gedaan te Brussel,
Voor het Europees Parlement Voor de Raad
De voorzitter De voorzitter
NL 50 NL
